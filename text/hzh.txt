
回水

回水啊

喂 回水啊

回水回水回水回水......

除褲除褲除褲除褲......

Come on Come on Come on

回水回水回水回水......

你排隊買飛入場又要嗌回水

你嗌回水我就會回水真是一個傻囡

你要睇我除褲你當我真係喝醉

我除完你又會嗌  回水

哩個show噶奇妙就係畀你嗌回水

因為哩個世界並無回水哩個規矩

你選擇錯誤唯有對住塊鏡O嘴

你下次做嘢之前不如揾人睇睇風水

你買只狗仔有六條腿

你問邊個 回水

你有得開工冇得散水

你問邊個 回水

Michael Jackson得五十歲

佢問邊個 回水

我點鬼知 總之一起嗌回水

個show唔好睇 點樣？

個show好好睇

回水就最好睇啦

嗌埋哩次正式開show







[正文】
仲要除褲 今時今日都
咦 我聽到有人係
根本唔係嗌緊任何內容
係純粹嗌
係嗌緊咩嘢呢 哩位朋友
喺哩度噶
不停係 啊啊啊啊......
係 點樣
係
係 鬼節過咗了 我翻咗嚟了
你嗌得好恐怖啊
翻嚟啊
仲有咩要求冇
觀眾：你好靚仔啊
冇得要求靚仔噶了
最靚仔係咁噶了 
靚仔唔可以要求
仲有冇要求
加場
哩場都未睇完 你要加場
我就加哩場

哩場我真係好有誠意各位
我真係回水畀大家 
在座有任何人士喺金融海嘯裏面喇咗嘢嘅
我回水畀你
有邊個
好陰功啊
我真係回水畀你
問題係我自己都喇咗嘢
我唔單只係金融海嘯裏面喇咗嘢
過去香港十零年
大約有四個金融風暴
我四次都喇嘢
十年喇四次嘢
人生有幾多個十年啊
我一個都頂唔順
如果喺以前 各位
我肯定我一定係一個忠臣
如果唔係我點會喺十年裏面畀人抄四次家
我係忠到同屈原嗰一類人嚟噶了
嘖係唔投河都冇用啊
真係好陰功 但係
各位 我宜+ 我係比較豁達噶
我個人 經過哩四次
同一個錯誤犯咗四次
宜+我個人噶座右銘係咩嘢呢
輸少當贏
嗱 冇搞錯
唔係輸少少當係贏
係輸剩少少
都當係贏
我睇乜野都好順眼噶
宜+我見到一個家庭
個爸爸唔做嘢 
一日淨係顧住同個仔打機
對我嚟講 哩個係親子好爸爸嚟噶了
個媽媽淨係顧住打麻雀
但係佢冇打D仔女呢
哇 哩D咪母愛噶表現咯
個仔吸毒 但係佢冇拍低佢
嗱 哩D咪叫成熟咯
個女十四歲就生仔了
但係佢唔講粗口嚄
哩D咪有家教咯
總之做人冇要求太多
冇要求咩食得招漬
我但求係死得舒適噶嘖
嘖係千其唔好係火葬噶時候話我聽
其實你未死曬
好怕熱
人生係好詼諧
有乜辦法嘖
又不見咗一半身家了
喺成個金融海嘯裏面我唯一感到安慰噶就係
有本權威嘅財經雜誌話
李嘉誠先生都唔見咗五成身家
何鴻燊唔見咗九成
咁嘖係話 我同吖誠哥係平手
贏咗何鴻燊
但係其實贏吖燊哥係唔難噶我覺得
每次我喺澳門翻嚟我夠錢買兩條蛋捲我當贏咗了

各位宜+唔係再係同人比較噶時候了 你明唔明啊？
宜+我哋真係自己要問自己
金融風暴係咪無可避免噶呢
我吖爺嗰代 我吖爺 佢喇咗兩次嘢
到我老豆 我老豆喇咗三次
已經成日畀我笑噶了
嘖係你係咪腦缺鈣啊
喇完一次又一次嘅
定係腦缺腦呢
到我自己 青出於藍 喇四次
個問題係我係唔應該再喇嘢噶嘛 各位
我係十年前已經喇過嘢噶了嘛
我用咗十年噶時間嚟到認識一位元金融專家中噶專家
哩次係佢親口同我講咖
佢話 吖子華 哩次噶市同以前係唔同噶了
哩次我哋升咗上去係唔會落翻嚟噶了
哩句說話講畀太空人聽真係嚇死佢哋
你升咗上去 係果度啊
係同樣哩位專家特登醒我
畀咗一個Number畀我
Number降又嚟了
如果在座有人唔知Number降係咩嘢
你要睇翻我十年前噶表演了
睇嚟都係有D人唔知
我簡單解釋幾句了
Number降係世界上最毒噶降頭
每一次金融泡沫你都會聽到一D Number
然後即刻會令到你三日三夜都瞓無著
你不停係度唸
應唔應該瞓身
唸奮身你瞓無著
唸瞓身 瞓無著
瞓無著你又唸瞓身
終於你忍唔住你真係瞓身
然後從此你瞓唔著
但係哩次同以前係唔同了 各位
我十年前我已經中過Number降
我係唔會再中了 
我直情 我直情聞到個大市係燶燶哋噶
我好直接 我就問個金融嘅專家
我話 喂 如果個大市冧
哩個Number 你哩只股票會點先
嘖係哩個問題已經好憨居下
哩個問題嘖係問人
喂 如果躉樓冧 我個單位點先？
嘖係自己仲覺得自己問得好有智慧噶啦
個專家話 你放心
個大市冧 對你噶Number冇影響
我躉樓冧唔關我個單位事嚄
大市冧都會唔影響嘅？
全個地球冧咗對我只股票會冇影響嘅？
佢話 唔錯 因為個大市冧 唔關佢事嚕
啊？ 點解會唔關佢事咖
喂 好擺到面前就係
我哋真係似乎係有D生意係同外星人做緊
係嘛？ 如果唔係點會成個地球冧咗唔關佢事啊
宜+我只有兩個睇法
一係 哩個世界真係有外星人
一係我哩個朋友傻咗
我哩個專家
但問題係專家係唔會傻噶嘛
我咁係信個專家啦
係我傻咗
我又中多次Number降
但係哩次唔同噶了
哩次我再冇沮喪
我化悲憤為力量
作咗一首歌 提醒大家
歷史係冇任何教育意義噶
有邊個喺哩次金融風暴又喇嘢嘅
我送哩首歌畀你《不見棺材不留眼淚》

★不是生嘢你不戒煙
不是失禁不戒酒
不是爆拆你不戒粗口
不是輸曬你不會走
不見棺材你不會喊........
啊★



得得得得得 你鎮定D
我會Encore 喺適當噶時候
喺適當噶時候 
哩個唔係演唱會嚟咖
我搞演唱會你哋就走曬了 當然係
我知你哋噶了
你入嚟講嘢咖？ 唱歌啊
我搞演唱會 表演雜技
唉 真係
各位 啱啱哩首歌你有冇聽清楚
好重要咖 你要每日唱十次
然後下次金融風暴再嚟
你一樣喇嘢
點解？因為哩個係我哋人類噶本性嚟咖
我哋噶本性係咩野啊
就係：波唔吹爆唔哎呀
點解我哋會咁樣噶呢？
因為我哋一般人都係唔係好夠運噶人
嗱 係唔夠 唔係冇 
乜野叫做夠運呢
我以前有個同事
叫吖Mug 佢就好夠運
嘖佢可以喺公司當作喺自己屋企一樣噶
成日同D第D女同事玩追來追去啊咁樣噶
我又同D女同事玩追來追去
我一邊追佢哋一邊嗌 非禮
我噶老友吖強
更加夠運
佢係曾經試過 係真人真事嚄
佢係試過喺部Lift 
一個酒店部Lift裏邊撞到一個金髮鬼妹
然後係個金髮鬼妹撓佢
你不如同我揾個地方傾下偈啊
去你嗰層定係去我嗰層
而吖強當然唔會去佢嗰層啦
因為吖強根本唔係住喺嗰間酒店度噶
佢係貪得意去遊下Lift河啊
佢話我中意聞D酒店噶Lift噶味啊
喂 我唔係講緊做人要咁夠運
我只係希望我哩D普通人
揾一次可唔可以我搭D公共交通工具
小巴又好 巴士又好 揾次我坐低
隔離可唔可以唔好坐個麻甩佬落嚟啊
一次咁多得唔得 當然麻甩佬都會咁唸我
我真係試過 我連搭的士 我坐低咗
都沖個麻甩佬入嚟 你都係過海噶嘖
喂 嘖係我哋一般人係好唔夠運噶人 係咪？
我哩世人最夠運 係咩野?
有一次我搭巴士
真係夠運 一上到全層另另舍舍有兩個空位
我嗱嗱聲就坐低 一坐低 去咗另一個站
上嚟一個美女 全架巴士就係得我隔離哩個空位
然後有個美女 佢係情願企
全部巴士就望住我同我個空位
哩個時候我最大噶希望就係
唔該你畀個麻甩佬坐落嚟啦
我哋一般人就係唔係好夠運噶人了 係咪？係咪？
咁金融泡沫係咩嘢？
金融泡沫就係畀你哩D唔係好夠運噶人
忽然間覺得自己有運行啊
你忽然間覺得自己有運行啊
你就嚟喇嘢噶了
金融泡沫又嘖係等於咩嘢
嘖係你去到一個賭場 賭場
全個賭場都係玩緊一鋪大細
全個賭場都係買緊大噶嚄
所有人都嗌 大 大 大
點解？因為所有人都係買大
因為已經連續開咗四十八鋪大了
大家都覺得有運行啊哩次
只要你敢落注 你就有運行
到賭第四十九鋪 你落注
你係咪賭緊錢?冒緊險？
唔係！你係 做緊咩嘢？
你係加入哩個有運行噶大家庭
你係從來唔屬於哩個家庭
宜+呢個家庭張開雙手嚟到歡迎你
來吧 孩子 來行運吧
喂 大班銀行已經升咗兩倍 仲會升多三倍
等緊咩嘢 咪等緊你咯 孩子
來行運吧
你可唔可以抗拒
你好難抗拒
所以通常喺金融泡沫噶時候
我哋最憎係睇到邊一挺噶財經專欄呢？
就係宜+越嚟越多
果d專係教我哋呢
我呢 係唔會畀個Number畀你咖
你必定要自己做功課啊
喂 我宜+睇緊你噶專欄我做緊乜鬼嘢？
我咪做緊功課咯 
我做完功課又要做功課？
我翻緊工我邊有咁多時間做功課啊？
我宜+有運行啊 你畀個Number我
我就行運了 我行運我唔通會待薄你咩？
係咪先 仲有好多人話
喂 我哋呢 因為睇唔透未來咖嘛我哋人類
係咪？我哋睇唔透 
所以我哋投資做人都應該好保守
我哋一般人做人仲唔夠保守啊？
打家劫舍 殺人放火
我講完我都即刻想報警了真係
在坐有冇人殺過人咖？ 我回水畀你
有冇啊？近三個月放過火噶 回水畀你
係嘛 冇啊嘛
喂 我哋我哋真係 我玩大富翁入獄
我都想call個律師拆掂佢啊
唔好了 我想入深水埗算了 你幫下手了

係咪先 我哩世人最大膽做過噶嘢係咩嘢？
就係拖只狗落街
而唔拖住佢
犯緊法噶了 我當自己半個葉繼歡咁樣噶了 已經
好犀利噶了 啊 然後只狗一路行就一路屙
我成份報紙都用曬了 佢仲係咁喺度屙
都唔知食乜嘢 真係 食少少 你咁襟屙
好了 屙下屙下 畀個執屎佬見到 
你知咩係執屎佬了 嘖係唔係真係同你執屎咖 
佢係睇下你執唔執屎
你唔執屎呢 佢就埋嚟檢控你
咁個執屎佬見到我咪 沖過嚟 話要檢控我
嗱 我真係哩世人最大膽係哩次
我指住我只狗 同個執屎佬講
我都唔識佢嘅
黐線嘅 檢控我 只狗屙屎你檢控我
你不如檢控棵樹
黐線 個只雀又屙屎啊
你唔鬧我？黐線
問題係我只狗一聽到我咁講呢
擰下佢噶頭 自己沖咗翻屋企
我係保守到我真係驚佢識得聽我講乜嘢啊
我成個禮拜我喂最好噶罐頭畀佢食
我不斷同佢解釋 我係逼不得已先咁講嘖
我唔係真係咁噶意思
喂 果日我同你相認
我真係名副其實揦屎上身嚄
喂 我哋一般人係唔夠運噶人嚟啊嘛
宜+難得有個機會 行翻個運
一個Number 係咪先
行翻個運
唔係話想話發達
只係一次過解決曬所有問題嘖
嘖係譬如 好簡單
下一次 我放狗落街
起碼我唔使周屋揾報紙先啊等我
做咩嘖 成日搞到好像只狗識睇報紙咁樣
我放狗啊 我唔係放報紙啊
如果我再遇到任何D執屎佬呢
我直情會同佢講
執屎佬
我哋人類進化咗噶了
係唔係為咗同只狗執屎咖 
你啊 唔該你都行翻個運了
你點同你噶仔解釋你係做緊一份咩嘢職業呢
啊？ 爸爸呢就係一個球證嚟咖
就主要工作就係每日睇住果D波波跌落地下果陣時呢
D報紙攝唔攝到埋去咯
大家明唔明白啊
金融泡沫就係畀D冇乜運行噶人覺得自己
有運行啊
而金融風暴真係個災難嚟到噶時候
就係畀D真正唔夠運噶人
覺得自己好安慰

有間銀行叫做荷蘭銀行 
佢推出咗一個服務叫做''梵古理財''
梵古幫你理財
大家都知道
梵古係世界上鼎鼎大名噶大畫家
無人不知噶了
除咗梵古自己之外
有一本梵古噶傳記用七個字嚟到總括梵古
佢係咁講噶 佢話 沒有人比他更窮
梵古理財
梵古一生都係好坎坷噶
但係晚年就 都Ok
因為佢係冇晚年嘅
梵古好窮 但係為人仍然好舒爽
佢係試過送咗只耳仔畀佢噶女朋友咖
梵古係有精神病咖
一個有精神病噶人幫你理財
然後你有金融風暴 合情合理啊
我成日咁唸噶各位
如果 到咗今時今日
梵古喺天上望落嚟 啊 望落嚟
佢會點唸？
當日 我D畫一蚊 一蚊都唔值
今時今日 賣十億
咁今日你哋嗰十億
變成一蚊 好公道啊
梵古最安慰係咩嘢呢
佢死噶時候 甚至冇人嚟到探佢咁滯
佢冇收過任何帛金咖
但係今時今日
銀行係推出咗梵古白金卡
至此之後 仲怕咩瞻仰遺容啊 我請
我有張卡
一卡在手 喪禮無憂
未睇過噶朋友 你係需知道



我飲水 唔係因為我需要飲水
係因為我飲得型
呢個都係表演噶一部分嚟咖
事實上我係屋企飲水噶時候
全家都會停落嚟拍手掌

有一個投資專家話
佢話 投資同感情一樣
都係唔可以盲目噶
我個人係非常之贊成
咁嘖係話呢
基本上你要睇一個人投資成唔成功
你睇下佢噶感情生活你就知噶了
真係咖 喺感情世界裏面
我覺得基本上有兩種人
第一種就係 孔明 諸葛亮
係同一個人嚟噶哈
我知你有D人唸緊咩嘢咖
曾經有人直情問我
你覺得諸葛亮勁啊 定係孔明勁啊?
孔明係好勁咖 
但係我唔係講緊呼風喚雨 料事如神嗰方面
我係講緊孔明喺感情上係好勁 
孔明噶老婆係非常醜樣
有幾醜 醜到有朵
孔明個老婆姓黃
佢噶外號就係叫做 吖醜 黃吖醜
你需知道 如果你係一件豬扒
同你豬扒到一個地步你噶外號就叫做豬扒
係兩種境界
一個人要醜成點先至可以有個綽號叫吖醜呢？
哇 離遠睇 好似爛咗
近睇 啊 冇嘢 就嚟爛
唔係 唔係 黃吖醜唔係咁樣醜法
史書係有記載咖 黃吖醜點樣醜呢
黃頭髮 黑皮膚 在座有冇？有噶回水畀你
哩度有一個嚄
真係 哇 完全 好合乎條件嚄 妳
你照住佢 照住佢 黃頭髮 黑皮膚 
三百八十蚊 三百八十蚊
但係個問題係妳唔醜吖嘛
事實上因為
因為 以宜+現代噶準則 喂 妳哩個咁噶造型
黃頭髮 黑皮膚 成個東京都係 旺角都唔少
妳唔係旺角走過嚟噶嘛
銅鑼灣都興咖 哩D叫做咩？
哩D叫潮Lok
但係哩一挺Lok 喺孔明噶年代
大家研究下
喺孔明噶年代 哩D叫做
沉船不遂漂浮Lok
係咪妳D頭髮係咪曬咗好耐先可以咁樣噶顏色噶呢
係咪？大家需知道我哋男人同女人係唔同咖
係好唔同 男人基本上係好難接受一個女人
個外型係唔靚噶
我唔知點解 好多女人
個男人都好醜樣噶 女人係冇問題噶
我成日都覺得對女人嚟講呢 男人係嘖係等於苦茶一樣
真係好難啃 真係 但係有益啊嘛
我係真係完全唔明白
我識過一個好靚女噶女仔 好靚女
當然唔夠佘詩曼咁靚啦
使唔使著件咁樣噶螢光衫？真係 大佬
望住妳我都唔使做Show啦
仲坐第一行添
真係 同妳咁上下靚嗰個女仔 真係
佢個男朋友 但係佢個男朋友係點樣樣呢
我每次見親佢我就唸起畢卡索D畫
有冇睇過畢卡索D畫？
嘖係你 你只眼係唔應該喺哩個位噶嚄
嘖係你明唔明呢 明明係右眼噶 右眼噶右邊有只左眼
然後隔兩寸突然間 伸只腳出嚟 咁樣樣
搞到好莫明其妙 我真係唔明 個女仔咁靚
點解妳噶男人咁醜樣噶呢
個女仔同我講 我就係中意我男朋友噶樣夠抽象
每次望埋去都好新鮮啊
真係你哩個頭 你哩舊嘢係屬於邊部分噶呢
各位 男士係唔得咖
男士係好膚淺噶動物嚟咖
係好睇外型咖 
咁點解 點解孔明可以儲一個咁樣噶老婆呢？
喂 我直情我自己有個朋友嘖嘛
佢有個老婆 係唔靚噶 
係好唔靚噶 
但我哋平日都好少講
直到有一次有個朋友直情好直接同哩個朋友講
喂 冇咩嘢你唔好帶你噶老婆出嚟啊
大家成日叫D嘢都食唔曬
你老婆真係好鬼醜樣 邊個啊 你 
嘖係唔講你唔好嗌出嚟啦
真係 佢話 但係有時因為哩D嘢呢
所謂點嘛 各花入各眼噶嘛
你好難講係因為咩嘢原因啊
佢自己覺得順眼
嗰個朋友直情話 你可能睇慣咗你唔覺啊
佢之前唔覺咖 真係 呢個朋友
畀佢咁講完呢 開始覺得自己噶老婆好唔順眼
好唔順眼 過咗幾個月 我撞翻哩個朋友
我安慰佢 你冇聽D衰人講 D人口臭
冇問題了 宜+ 命運啊 真係
不過慣咗唔覺了 啊 真係可以慣咗唔覺噶咩
得 我宜+慣咗望我老婆 望斜少少 她唔覺
一個人話佢老婆唔好樣 佢頂唔順
孔明 全世界都話佢老婆難睇
黃吖醜嚄 哩頭結完婚 第日一朝早
周街就唱佢添了 
孔明學人儲老婆 條女醜到跌落河
嘖古文翻譯過嚟係咁上下啦
咁問題係 點解孔明仲要儲呢個老婆呢？
孔明 根據史書記載 面如冠玉 身長八尺
哇 咪高過姚明 嘖總之係一個好出眾噶人
做乜嘢要儲哩個老婆呢？
根據最流行噶江湖噶說法就係話
因為吖醜其實係大戶人家 大家閨秀
孔明能夠儲到吖醜
就能夠打入上流社會 積聚政治噶本錢
簡單講一句 孔明儲吖醜 
除咗視覺冇咩享受之外
對佢整個人生 整個大局嚟到睇
都係有著數噶
有人曾經講 因為女人要靠男人
所以所有女人都係雞
照咁噶道理呢 孔明也是一隻鴨
我可以想像 新婚燕爾
孔明會同佢老婆講 娘子 洞房花燭夜
洞房就難逃啦 咁但係D花燭可免了
相公 夜嘛嘛又冇電燈 唔點蠟燭
傾偈都睇唔到個樣啵
娘子
夜半訴心聲 何需太高清
三國數英雄 九十JQK
娘子 講兩個爛gag又天光了嚄
我上班先了
史實記載 孔明 儲咗個老婆 
成廿年先至有仔生 點解？
一日講爛gag 唔做正經事
咁過咗廿年又得了嚄 點解？
慣咗唔覺 係咪？
孔明係識得計數噶人

孔明噶相反就係紅樓夢裏面噶賈寶玉
賈寶玉 犀利 由細到大圍住佢身邊噶都係女
鹹不剌都係女 鹹不剌都係靚女
而其中主打 有兩個
一個叫做林黛玉 林妹妹
同一個人嚟咖
唔係佢細妹啊
一個叫做薛寶釵
賈寶玉中意邊個呢？
首先簡單形容下薛寶釵先了
用兩句詩 薛寶釵係
身材樣貌似Model 顧全大局識Social
哩D標準嫁入名門噶材料啊 好嘢嚟啊
賈寶玉唔中意
賈寶玉中意邊個 林妹妹
林妹妹除咗清麗脫俗之外
有一多兩少 首先 我哋講少 果兩樣
林妹妹 好少唔病
林妹妹 好少唔喊
係啊 今日林妹妹冇喊嚄
係啊 病到冇力喊
尋晚仲好哋哋咖 做咩忽然間會病啊？
尋晚喊到病
咁妳病翻好就咪鬼再喊啦
我係唔會病好..又喊
林妹妹噶一多係咩嘢多呢？變化多
無論幾開心噶事 去到林妹妹果度
佢心理上都會產生四種噶變化
心理學上稱之為 喜驚悲歎
喜 驚 悲 歎 喜驚悲歎
你話畀佢聽 賈寶玉話畀佢聽了
好中意妳啊 林妹妹
寶玉中意我 咪喜咯
跟住就即刻就會變化了
咁多人面前話中意我 寶玉
唔驚畀人講閒話咩 即刻就會驚
跟住即刻就會唸 寶玉中意我咪好咯
點解又有個薛寶釵呢？
跟著就會悲 然後跟著就會唸
寶玉對我好 係好 
但係我身體唔好 又好得幾耐啊好
跟住歎  喜驚悲歎
你話畀林妹妹聽 佢中咗六合彩
佢會開心一陣 
哈 我中咗六合彩？好啊 開心啊 喜
即刻就會唸 咁多人聽到我中六合彩 驚
跟住仲會即刻唸 我中咗六合彩咪好咯
點解要有兩注中呢？
悲 然後最後 
我身體咁差 就算中咗安慰獎 
我都使唔曬噶了 歎
喜驚悲歎 林妹妹冇得開心噶
林妹妹噶悲劇主要就係源至於咩嘢
佢好敏感噶性格
林妹妹最敏感噶一幕
喺紅樓夢裏面就係叫做 黛玉葬花
林妹妹見到D花凋謝 散落地上
佢會感懷身世 執翻起D花
然後攞去好好哋咁樣埋葬咗佢
你去拜山 你會攞紮菊花
林妹妹去拜山 佢就係拜紮菊花
好多年前汪明荃吖姐呢 係做過林黛玉哩個角色
當時佢仲唱咗一小段黛玉葬花
我唔知點解到宜+都仲記得點唱
你哋愛唔愛聽下
但係先此聲明 我係唱過好多次噶
哩只歌喺度
次次唱完呢冇乜反應噶 大家都
都唔知佢唱乜
咁所以呢 我唔理你哋聽唔聽到 明我唱乜
你哋如果唔應承我有好熱烈噶反應呢
我就慳翻了
唔係宜+ 係一陣間唱完
直情好似聽完Rock Concert咁啊
我唔理你哋啊 制唔制先？
嚟了哈 嚟了 應承定了啊
唔好一陣間 冇端端靜曬 整蠱我啊
做唔到落去啊 自信心好受打擊咁啊
嗱 裏面 歌詞裏面有個 儂 字嘅
儂呢 嘖係我咁解 嚟了嚄

★儂今葬花人笑癡
他年葬儂知是誰
試看春殘花漸落
便是紅顏老死時
一朝春盡紅顏老
花落人亡兩不知
★


好了 好了 再做就誇噶了 啱啱好
自我感覺都幾好
問題係我將哩首歌對住吖強唱過一次
吖強噶反應 哇 咁得人驚
一個黛玉葬花式噶女人
即係一個女人 喺個額頭度掛住個牌
內有惡犬
此犬狠敏感
嘖係你明知哩個人咁敏感
你都夠膽去搞
所以黛玉 寶玉咪咁淒美咯
問題係 喺哩個年代仲有冇咁淒美噶愛情呢


嗱 起碼今年我哋見到一單嘅
大家都見到咖
機場吖嬸
有冇人係唔知機場吖嬸係咩事噶拍拍手
佘詩曼 你係冇拍噶 妳不如同大家解釋下啦
其實機場吖嬸大家唔知係咩事呢
要上下網啦
大家 要追上潮流咖
都唔係一個潮流嚟噶了
都廿年噶了
機場吖嬸 就係今年呢 有人拍到有
一位吖嬸 去到機場 遲咗 上唔到機
於是佢就即刻瞓喺機場噶地下度
用個背只大力摩擦個地下
嚟到考驗下 睇下機場噶睇下有幾乾淨
佢因為上唔到機 遲到咗 佢崩潰啊
佢企翻身之後連髮型都變埋
黛玉葬花同機場吖嬸同樣都係名垂千古
佢哋果種脆弱 果種敏感 
都並非我哋哩D凡夫俗子所能夠明白
我第一次睇到果段片
係嚇死我
我以為果班機係人類離開地球最後一班機了
嘖係地球要爆炸了
全地球撤離咗了 係剩翻低
你唔磨地？
你反轉過嚟揾排牙磨添
等埋我啊
吖嬸唔單只磨地
佢仲不停發出好淒厲噶慘叫聲
我係真係學唔到
嘖係如果你唔睇個畫面呢
你會以為係有人生緊仔
但係係生仔都冇咁淒厲咖
真係嗌到 一定係有人生個仔 
然後個仔一生完出來
自己走落地下 走去搭的士走咗
嗱 咁咪淒厲了
個仔呢？
搭的士走咗？
好淒厲 嗌得
個問題係 喺佢不斷磨地 
同埋淒厲慘叫噶同時
我最留意噶唔係佢
係佢身旁有兩個男人
我好肯定一個係佢老豆
一個係佢噶愛人
因為如果唔係哩兩種身份
咁當時拍低佢就唔係一個鏡頭 係三個
點忍得到唔拍
你點忍得到 但係
爸爸當然唔會咁樣做啦
個愛人係更加唔會咁樣做
事實上個愛人係全程同佢保持六尺噶距離
你睇到咖 他儘量唔同佢有眼神噶接觸
因為佢好清晰知道
吖嬸真正投訴 要宣洩噶物件
唔係航空公司 係佢
你睇曬果度成段片
我唯一能夠清楚聽到果句說話
就係吖嬸啱啱好慘叫 淒厲完一輪之後
啱啱回到氣 就同嗰男人講
我叫咗你上機先啊
佢就會等埋我哋兩個啦
乜得你咁鬼蠢咖
果位男士冇駁過嘴
全程淨係不停咁樣撥弄佢噶頭髮
我一睇就知道佢又係一個賈寶玉
佢係完全接受曬吖嬸妹妹噶脆弱
點解我會犯哩個錯誤噶呢
你明知佢嗰人咁敏感噶啦
好彩 哩次係飛機場噶地下
上次遲到 街市收檔
果D皖魚
淒美



香港係有躉樓叫凱旋門嘅 大家知道嗎?
知噶拍下手
凱旋門 好名貴咖 
咁大家知唔知道裏面係住咗幾千個拿破崙啊
你唔係拿破崙 點住得起啊
係咪先 你唔相信你可以每日
黃昏時候行過 凱旋門 你望翻上去
你就見到 每個視窗都有個男人向下望咁樣
你仲會見到佢口中念念有詞
講咩呢
你買唔買得起啊？
你買唔買得起啊？
凱旋門我買唔起嘅 幾萬蚊尺咖 黐線
所以我為咗發洩
我特登飛去法國睇下真正噶凱旋門
真係好宏偉壯麗 好高大咖
差唔多有哩度咁高
好似仲高過添嘖 唔覺意
好靚咖 D雕塑 當時我背向香榭麗舍大道
最出名 全世界最出名噶 Shopping噶大道
面向巴黎噶西邊
啱啱日落巴黎 我自己係度幻想
拿破崙 同佢著住寶藍色制服噶大軍
騎住白馬係咁樣操埋嚟 何等噶浪漫
就喺哩個時候 喺我耳邊我聽到一個女仔
同個男仔講咗一段嘢 用一個我好熟悉噶語言
佢話 我Do你咩  人哋唔Do影了 人哋都未Do擺好Pose
我Do你 Do你
佢當然唔係用個Do字啦
邊個想聽下原文咖？
想聽原文噶朋友可以去搭VAN仔
每次搭VAN仔你都會聽到咖
畀幾蚊就有粗口聽了
點解要畀幾百蚊入場聽
最緊要有邊D朋友係頂唔順聽原文嘅
要拍下手了 真係
有冇？有幾位 拍一拍手
邊位？邊位 係唔得噶
哩D人噶心理真係好虛弱下噶哈
佢又聽唔到粗口啦 聽到粗口會崩潰
同埋係承認佢都頂唔順咖
走埋添 走埋嘖係冇事啦
真係 有邊位朋友頂唔順啊 我奉勸你 真係
頂唔順 特別 尋日係有個B 唔係BB仔了 有個朋友
帶咗個咁細噶細路女就坐喺果個位噶嘖
我叫佢包實佢 不斷 你要喺佢耳邊不斷同佢唱
如果唔係佢都會聽到咖
咁我仲叫佢側邊有觀眾幫佢手係另一邊唱添
總之 圍住佢
小木馬 小木馬
有D朋友頂唔順嘅 男朋友喺個女朋友耳邊唱 
女朋友喺男朋友耳邊唱
或者頂唔順走去廁所
因為真係好刺耳咖
好刺耳咖 講出嚟
咁點解要講粗口嘖
大家又唔係唔識講
點解要由我嚟講呢
我想大家感受下果一種氣氛
果一種景象 我哋宜+係喺邊度啊
我哋宜+係喺凱旋門啊
法國噶代表 法國噶象徵 
凱旋門係因為拿破崙當年打贏咗俄國同奧地利
紀念佢噶凱旋而建立的
用咗足足三十年噶時間
亦都象徵著法國最輝煌噶年代
亦都同時係第一次世界大戰一百五十萬法國噶士兵
為咗法國犧牲噶一個紀念碑
就喺法國飄揚噶法國旗下
我哋噶同胞
我屌你咩  我唔卵影了 人哋都未卵擺好Pose
我屌你 屌你
得啦 唔好太刺激
唔好扮到你好似未聽過咁樣啦
咁然後嗰個女仔一講完當然好戳氣啦
然後就鼓住道氣就坐埋個石墩度
然後我就睇住嗰個哥哥仔呢 就飛奔埋去個石墩後面
對住個背只
係咁作法 作咗一輪
冇掂過佢咖 冇咖
咁只女鬼真係走咗了
嗰女仔又正常翻了嚄
咁佢企起身 再影過啦
正常人擺噶Pose
當然唔係咁樣啦
女仔擺Pose一定係
好驕傲
好乾淨
女仔一定係咁啦
好 男仔 好啦
正正式式等佢擺好Pose 哢嚓
影好了 然後個女仔就
我Do你咩  你冇Do開閃光燈啊 我翻香港 翻香港啊
佢因為冇開到閃光燈 佢要翻香港
佢崩潰啊
黛玉葬花同哩位凱旋一Do都係名垂千古
果種脆弱敏感都並非我哩D凡夫俗子所能夠明白
而哩個男仔我一睇我就知道佢又係一個賈寶玉
佢只係摁錯咗個相機噶掣咋
但係佢令我完全明白一個摁錯咗核子彈發射掣噶人
會有咩嘢噶表情
淒美
究竟喺感情噶世界裏面 有幾多嗰人係孔明
我哋見到噶 通常一街都係賈寶玉 林黛玉
好多女士好多時對一個男士唔滿意
就因為覺得個男士對佢唔夠呵護備至
唔理佢 但係女士們 你知唔知道
好多男士對一D女士好滿意
就因為覺得個女士 唔理我啊
我哩世人最大噶成就就係儲到哩個老婆
佢從來都唔理我啊
我舊年生日 我同班Friend過澳門玩
我老婆同我講咗一句說話 我幾感動啊
我話 嗱 老婆 我生日同班Friend走了 去玩啊
佢同我講 我話之你死啊
好老婆
從來唔理我
你唔結婚咪冇人理你咯
黐線 唔結婚冇人理 果D叫作淒涼
你結咗婚 冇人理 果D叫作自由
我係代表某一日 有其中一個男觀眾 係咁樣
我講完自由 佢就係度 自己玩咗五分鐘
示範畀大家睇噶 好激動 當時 好開心
你問百分之九十九噶老夫老妻啊
你問下佢哋 你噶相處之道係乜嘢
都係畀哩個答案畀你嘅

忍 

忍下忍下好快就過噶啦
乜嘢過咗？人生咯
咁忍嚟做咩 
你都唔明 你哋D 你D未結婚噶 你哋啊
你哋未結婚哩D 你放咗工好無聊 你人生
我哋結咗婚好充實咖
你放咗工 唱K啊 諸如此類
我哋D 我哋一放工 就開始忍佢
放假仲充實 忍埋佢全家
同埋忍呢有一個好大噶好處噶嚄
好過癮噶嚄 你忍開佢一樣呢 你就覺得
佢樣樣嘢都要忍
你睇下個衰樣 你睇 你睇有冇人見過咁樣食飯
咩樣嘖 食飯食成咁樣做乜鬼嘢嘖佢
成日都係咁樣 成日一路食飯 一路呼吸嘅 真係
你未結婚果陣時你唔明咖
有時 你會瞓無著 你唔明自己點解瞓無著
宜+你好明啊 因為佢瞓得著啊嘛
我咁多嘢忍 佢都瞓得著嘅？
我忍成咁佢好似冇嘢咁嚄
佢完全冇事 咁多年 佢好似冇嘢咁噶嚄
瞓到今時今日仲有心跳 你睇下
你係咁忍啊忍
你終於你就會到達咗一個
忍咗等於冇忍
冇忍等於忍咗嘅狀態 好恐怖
我今年見過一次 好恐怖
當時 我喺彌敦道 我想過馬路
喺我隔離 有位吖公 有位吖婆
個吖公當時就同吖婆講了
妳冇鬼用啊妳 你行路行咗幾十年都行得咁慢噶
人哋都開跑了 都落唔到注啦
吖婆就答佢了 你賭咗幾十年都冇贏過
如果輸可以當贏 你發過李嘉誠啦
你D錢畀咗我好過啦
咁吖公就話 妳都懵咖 我D錢畀咗妳
我D錢係我咖 我中意就倒曬佢都得 恐唔恐怖？
唔覺得好恐怖啊 因為你只係聽
你冇睇到吖公唔係企係度講咖
吖公係坐係度講
係坐喺一張輪椅度講
而邊個推緊張輪椅呢
吖婆推緊張輪椅
距離果條馬路邊就大約三寸到噶咋
D大巴就喺佢個輪椅面前
而吖婆推張輪椅停係度噶時候
佢唔係就咁停係度噶嚄
佢唔知點解只手有D咁噶動作噶哦
佢好似較緊位噶哦
隨時就出得噶啦
吖公驚都未驚過
妳都懵咖 D錢畀咗妳 我話畀妳聽
我臨死之前 我一鋪賭曬佢
我心唸 吖公 你使唔使去得咁盡啊
我望一望個吖婆 真係眼裏面我見佢閃過一絲噶殺機
跟住佢就同吖公講了 咁你今日好賭曬佢了
佢個了字都未完 我就聽到佢大喝一聲
財散人安樂
就隊咗出去了
係綠公仔 但係我係 我係驚到跪咗係度
我過唔到馬路啊
佢兩個好似若無其事 
繼續一邊行一邊講
吖公 我離遠仲聽到佢講 我今日就買曬佢
吖婆就話 你買到至算啊 仲有幾個街口啊


各位 各位
治亂世用重典
結錯婚係慘過輸錢
為咗令大家唔好結錯婚
我唸到一個方法
我今日要示範一次畀大家睇
我喺哩度要示範一次結婚畀大家睇
問題結婚呢就唔係一個人可以結嘅
一定有個新娘陪下咖
咁哩個新娘呢
咦 哩度已經有幾個了嚄
吖佘 我都有D人咖 妳冇當我冇人先得咖
但係 對唔住 我擇偶先此講
我都有D條件咖
妳睇一睇自己合唔合乎條件先
兩位添 妳哋自己睇下
首先就係邊個好打啦 當然係
最快搶到對方噶假髮落嚟就贏了
睇嚟兩位都冇假髮
我講下三個條件
第一 妳需要係未結婚噶
兩位都未結婚
第二 妳需要係好大聲
每人嗌一聲 睇下邊個大聲D
邊位大聲D啊？大家認為？
藍衫大聲D啵
好啦 問多次藍衫呢位
妳識唔識讀中文字啊？
唔好意思 哩位小姐
唔緊要啊 我仲有天日果場
天日果場
哩位小姐 麻煩妳
點嘛 老婆
老婆 畀D時間我同大家解釋下個遊戲係點樣玩法
我哋一邊行一邊講
各位 事情係咁樣嘅
點解一般噶婚姻好多時都失敗呢
我認為呢 主要就因為
你喺結婚噶時候 你有好多噶誓詞
通常果D誓詞 應承對方好多嘢咖 係嘛
我照顧妳一世啊
如果下世見到妳我仲照顧埋添咖
你冇咗左腳照顧你右腳啊
冇上半生照顧你下半生啊
唔知點解會咁啊
總之應承好多嘢
但係從來冇講過應承咗唔做
有咩嘢下場
然後我睇咗一套戲 叫作
''黑社會''
裏面又有一D誓詞
係入會噶誓詞
當然唔係叫大家入 黑社會
但係哩D誓詞要嚟作結婚噶誓詞
我認為係非常有阻嚇噶作用
係會令你認真唸清楚
咁大家明白 我哋就嚟了嚄
老婆 妳放鬆D
放鬆D 唔使扯得太盡咖
就喺哩度 妳放鬆D
冇事啊嘛
真係 我擔心我一放開妳跌咗
妳姐妹冇嚟到
但係我D兄弟嚟咗
我哋進行好莊嚴噶 結婚儀式 嚟了

★婚姻大事  自由墳墓★
★既入此門  回頭絕路★

女人
妳愛老公定係愛黃金
愛老公

到我了
男人
你愛兄弟定係愛老婆
兄弟噶老婆
妳傻咖 你仲拍手
妳應該埋來冚我啊

冚
我玩下嘖 老婆 緊係 愛老婆
認真
黐線 仲笑添 都唔知嫁乜
認真了 到妳了 又嚟了 老婆
老婆 發誓 照讀就得噶了 慢慢讀

★我自入你黃家之後
你父母即是我父母
你大佬的老婆我叫大嫂
家頭細務 尊卑分明
如果不遵此例 不念此情
即是背誓 五雷誅滅★

明白了嗎
如果我吖媽叫妳洗碗
妳唔洗有乜後果？
五雷誅滅

哩張卡五百蚊會賣畀任何一個就嚟結婚噶人士

好 老婆 妳發誓發得好好
跟住到我發翻個大誓了嚄
發對誓
老婆 企去老公後面
左手搭住老公膊頭
右手高舉指向天上
老公面孔向西
一路前行 一路宣誓
嚟了 老婆 好嚴重 妳冇孿先得咖 只手
妳勝利啊嘛 妳明唔明啊 宜+
我哋兩人 老婆 心存情義
雖不同生 死願同死
今日同床共枕
終生肝膽相照
終生義氣 發財到尾
倘若奸心反骨 有始無終
神昭其上 鬼砍其門
三刀六眼 五雷轟頂

老婆 你知唔知咩叫三刀六眼
三刀六眼妳唔明啊嘛
嘖如果妳有咩對我唔住
就係哩兩隻眼 每只眼三刀
變咗六隻
三二於六 好緊要啊 明唔明白
唔可以互相對唔住啊
三刀六眼 五雷轟頂
報應分明 人神共鑒

禮成
咪住 禮未成 數一二三 
全場叫聲吖嫂先
老婆 龍鳳鐲果D就欠奉了
但係呢有只『越大鑊越快樂』噶DVD送畀妳嘅
老婆 都唔係咩貴重嘢嚟嘅
一百二十蚊嘖嘛
但係出邊 老婆 賣到成二百蚊有人夠膽寫啊
我哋唔好阻住人哋去買嘢了
我哋呢去飲杯合巹酒先
多謝多謝各位 小心
