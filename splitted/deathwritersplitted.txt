1.碎裂嘅聲音是咁的，我嘅職業係幫想自殺嘅人寫遺書有意者可pm我我有個習慣，就係會見證我客人點死當然啦，如果佢地係燒炭吊頸割脈呢啲，係屋企做我就見唔倒啦但如果係公開場合自殺，比如跳樓，我就一定喺附近而今日，阿may就咁跳左落尼附近無乜人，而我，又再一次聽倒骨頭碎裂嘅聲音2.百合花瓣其實我對客人自殺真係無咩感覺又或者應該話，好耐以前開始我已經對人死無乜感覺嗰日，我望住阿may條屍附近開始浮現淡淡嘅街巿腥味幾個途人停左喺度望有個女人尖叫，拆天咁聲終於有人報警唔知點解，阿may隻因為撞擊而扭曲嘅手同我回憶入面嘅一隻手好相似猶如被書頁壓扁嘅百合花瓣原來，封遺書仲喺佢手3.見面面對呢個識左唔夠三日嘅女仔好罕見地，我有少少同情可能因為喺我心目中，佢真係有資格喺上面跳落尼三日前，我收倒wtsapp，唔知邊個尼，即係客啦傾左幾句，我地就約左三點幾喺中環starbucks見面我好奇怪，點解佢可以同我傾得咁順暢平時搵得我嘅，都係支支助助咁，好驚見面直到見倒阿may真人，我就明白哂4.援交妹我習慣幫人寫遺書之前，會相約見面，了解下客人嘅背景，點解要自殺，同埋想我點寫法阿may一出現，就好熱情咁同我sayhi佢個樣，真係唔似會自殺嘅人阿may化淡妝，似鄰家女孩皮膚又白又嫩，有種由骨子裡散發嘅意淫有啲似上原亞衣嗰種傾左無耐，佢就話我知，佢係做援交仲問我，要唔要玩下我話：「你都要死啦，仲掛住接客。」
5.因為我想死佢打左個突好似唔想服輸咁，又講：「你幫我寫遺書，我比你屌，大家唔收大家錢，點睇？」
我反白眼：「可唔可以講翻你點解想死呀大姐。」
佢鬆左口氣，露出左一個好甜嘅笑容我睇得出，係真笑可能因為知道我唔會做佢客仔，佢無再糾纏我再重問一次：「點解你要自殺？」
佢話，因為我想死「屌你老味係咪玩野呀！」
如果第一次聽倒佢咁回答，我一定hi7佢，事實上，我的確hi7左第一個咁答我嘅人但而家，聽倒呢個答案，我就知眼前嘅靚女，係貨真價實，再無留戀6.希望寫我無再追問，人類做任何事嘅動機，其實只係想唔想做，或者中唔中意想自殺嘅人，就算你有一億個理由勸佢珍惜生命，佢都會去死中意，想，係感性層面嘅衝動理由同道理，係講佢地唔掂所以我直接問：「咁你希望封遺書寫乜野？」
我希望寫佢猶豫左好耐，對楚楚可憐嘅大眼望左望右咁我壓沉聲線，好似安慰女女咁話：「唔洗怕，你可以講我知。」
佢將張凳移左去我身邊，摟住左我隻手手臂就自然攝左喺柔軟嘅雙峰之間7.我想去迪士尼佢伏左喺我搏頭呢一刻，雖然starbucks無乜人，但外人應該都會以為我地係情侶掛？
咁當然，阿may如花咁嘅樣我自然即刻拎杯extrahot嘅latte車9佢啦見係靚女，比人抽下水又何妨「不如，你做我男朋友一日丫？」
「我都話唔會做你客」
佢用帶有handcream香味嘅食指掂住我嘴脣，要我唔好出聲「唔係援交，我淨係想你做我一日男朋友。
聽日玩完，我就話比你知，封遺書點寫，好無？」
可能因為佢職業嘅關係，佢真係好識挑起男人條筋咁我就話：「玩乜先，啪啪啪就免喇。」
佢好似個細路女咁，答我：「我想去迪士尼。」
8.我唔明嗰陣時嘅我，仲係一頭霧水其一我唔明做乜鬼要去迪士尼其二係佢約我嘅時候咁爽快，點解偏偏到要求遺書內容嘅時候就扭扭令令算啦，同靚女去街，何樂而不為？
不過我始終係小人，講明：「我無錢入場架。」
「我做援交嘅，識規矩。
錢咪係我出咯，反正帶唔入棺材嘅。」
就咁，我地約左第二日見面而我就糊糊塗塗咁，比個援交妹包我一日9.迪士尼第二日兩點幾，落堂之後我就去左迪士尼阿may都好準時，2點9就到門口佢著左外套，同一件低胸連身裙，沿途回頭嘅麻甩佬有十幾個佢見倒我，又係好熱情咁揮手，走過黎摟住我隻手就行「拿，比個銀包你，當你比錢。」
佢塞左個放左好多五百同一百蚊紙嘅黑色真皮銀包比我我發現，個銀包係新買嘅我去櫃檯買飛，雖然我實際上用緊阿may錢，但係外人睇就會覺得係男人比錢「你都幾識保住男人塊面皮喎。」
「碎料啦，哈哈！」
然後，櫃檯小姐問左一句，阿may就即刻無再笑10.全年證「兩位有無興趣整翻張全年證？」
呢一刻，我唔知阿may心入面諗緊咩，但對一個決定要自殺嘅人，未來根本無意義全年證，用得著咩？
我即刻答：「唔洗喇。」
「整！
梗係整！」
呢一刻，我認，我完全無辦法理解佢諗緊乜11.小熊維尼我地整完全年證就入場，要掃手指模，好似過關咁由於係閒日，所以入面好多自由行，個個講普通話，仲以為自己翻左大陸阿may帶住我直衝去幻想世界園區「我要玩小熊維尼！」
佢好興奮咁講完，就拉左我去排隊「你知唔知其實小熊維尼係女仔黎架？」
佢唔講我真係唔知咁跳跳虎騎住維尼熊……
唔怪得啲人成日話迪士尼其實好淫啦坐喺個蜜糖罐入面搖下搖下，我發現身邊嘅阿may笑到成個細路女咁，好可愛佢又突然摟過尼，叫我望鏡頭我都未反應得切，就已經影左相搖到最後，佢話︰「你睇你睇！
維尼比人口爆，成口都龍汁呀！」
「蜜糖黎架大姐……」

12.小小世界玩完出黎，佢仲叫我買翻張相相入面，佢摟住我隻手，我就望住佢「我要玩旋轉木馬！」
我又比佢拉走左喺木馬上面，佢不停擺甫士，叫我幫佢影相，影多啲，影靚啲然後又去左玩小小世界，5分鐘入面比多國語言嘅「世界真細小小小」
洗左腦「喂，你知唔知，呢度係邊度？」
當架船去到一個無名牌嘅區域，阿may就咁問我小小世界每個區域都有寫明係亞洲歐洲定賓洲唯獨去到最後嗰個以米白色作為底色嘅區域，係無寫明咩區域13.天堂我留意倒，啲公仔有黑人白人黃人，咩都有佢地嘅歌聲，雖然係唔知幾個國語言撈埋一齊，但都係唱緊小小世界加上米白色嘅衫同背景……
我好自然就答左:「係天堂。」
我轉頭望住又伏喺我搏頭嘅阿may佢眼簾半垂，嘴角有一抹無奈嘅笑容「無錯，係天堂。」
佢合埋眼，唔再望我我望住啲唱歌嘅公仔，開始隱約感覺到，阿may嘅遺書，我將會寫啲咩上去14.抄寫嗰日我地6點幾就走左阿may亦向我交代左，到底想點寫封遺書果然同我諗嘅一樣我提議去青衣城食飯，順便完成封遺書當我寫完之後，我比左紙同筆佢佢亦好乖咁一字一句重抄一次一路抄，佢嘅眼淚就一滴滴咁落喺信紙上面15.你唔想搞我咩？
臨走嘅時候，我問佢，幾時自殺佢話，聽日囉然後講左地點比我知「你好古怪，中意睇人點死。」
「無法啦，習慣左。」
我都未講完，阿may已經錫左埋黎條脷伸左入我嘴打轉翻騰，嚇到我即刻推開佢估唔到，面對我嘅抗拒，佢又再一次，露出釋懷嘅甜笑估唔到我最後一個男人，竟然無啪啪啪佢有啲失望咁講但係好快又笑笑口叮囑我:「我拜託你做嘅野，你記得要做呀。」
「放心，收得你錢，我一定做足。」
我地兩個慢慢行到青衣地鐵站，沿途，阿may都摟住我隻手「其實，你唔想搞我咩？」
16.呃我「我只係覺得，要同中意嘅人搞，先有意義。」
阿may用手輕輕托住我塊面，我就咁同佢四目交投「咁你唔中意我咩？」
我正要答嘅時候，阿may咬住下唇，好細聲咁講：「呃我」
嗰瞬間，我覺得眼前嘅女仔，好可憐「我中意你。」
猶豫左一陣，我最後都係決定左呃佢「真嘅？」
「真嘅。」
呢一句，佢無叫我，但我決定呃埋落去佢眼神之中，分唔清我到底係講真定講假但係，有種就算明知比我呃，都覺得幸福嘅情緒17.翻唔倒轉頭「你中意我，但係唔會同我一齊，係咪？」
「就算同你一齊，又有咩意義？」
「可能你做我男朋友，我就唔自殺呢。」
我笑左下，話：「就算有我，都阻唔倒你要死。」
我指向佢手中一直揸住嘅信封：「你自己最清楚。」
阿may咬住下唇，淚水慢慢喺眼中徘徊「如果早啲見倒你，或者，我真係唔會自殺」
「呢個世界無如果。」
「你講得啱，我翻唔倒轉頭喇。」
阿may雖然未死，但係佢，一早已經死左或者，有人覺得我應該講：「點會翻唔倒轉頭？
你仲好地地，聽日唔自殺咪得囉！
過去改變唔倒，但起碼你改變倒聽日嘅選擇丫！」
只係，我知道遺書嘅內容，所以我知，就算佢改變倒聽日唔死嘅選擇，有啲野，翻唔倒轉頭就係翻唔倒轉頭18.永別喇死同唔死，都無辦法挽救一切咁既然阿may覺得死，就係贖罪。
而自殺，就係解脫，咁我又憑咩阻止佢？
我地作為未想自殺嘅人，係感受唔倒當事人嘅心態我地嘗試去理解，理解倒，我地會同情佢理解唔倒，就會認為佢自殺唔啱地鐵到站，雖然我同阿may都坐同一條線翻去，但係佢同我講，希望分開上車「廢是你唔捨得我呢個女朋友仔呀。」
佢擦走眼角嘅淚花，屈我唔捨得佢「真係好撚體貼呀你。」
一個粉拳打左埋黎車門隨住「叮噹」
一聲打開「我走喇。」
佢講完，就合埋左眼我都好識做，錫左佢個嘴一啖有淡淡嘅唇膏甜唯一嘅一次，係我主動錫佢，亦係最後一次「多謝你。」
佢紅到面哂跳左上車「請勿靠近車門，pleasestandbackfromthedoor.....dododododo......
.」

佢轉身，望實我隔住車門塊玻璃，揮手講：「永別喇。」
19.火化我望住阿may條屍琴晚嘅永別仍然喺我腦中徘徊「安息。」
愈黎愈多人走近去睇熱鬧嘅時候，只有我一個，轉身離開警察同救護人員喺我身邊跑過，所有人嘅焦點都落喺一條屍體上唔知道死者故事嘅人，趁熱鬧睇死屍知道死者故事嘅人，有責任完成身後事當我翻到屋企附近我就將我同阿may嘅迪士尼全年證，仲有玩小熊維尼嗰陣影嘅相拎出黎，喺屋企附近嘅公園，點火銀色嘅全年證慢慢喺化寶罐入面燒成焦黑火舌包圍我地兩個張相，將阿may嘅肉體焚化，連帶埋我個樣就好似，我同佢一齊火化，變成焦碎「你拜託我嘅，我做左喇。」
縷縷白煙喺半空翻騰我腦中亦浮現琴日，一字一句重抄遺書嘅阿may20.bb，你幾好嗎？
bb，你幾好嗎？
抄落第一句，阿may已經有眼淚滴落紙度「其實我做援交，真係無後悔過。
識多左男仔，又多錢。
只係有時，我自己都分唔清，到底份感情係真定假」
我彷彿見倒阿may身邊有一個個面目模糊嘅男人，過黎拖住佢，摟住佢，咀佢「我覺得，唯獨你對你bb嘅感情，係真嘅。」
我拎住自己寫嘅範本，一字一句咁，睇最後一次21.阿may嘅遺書bb，你還好嗎？
那天我看到你瑟縮在鐵盤上，有覺得冷嗎？
對不起，也許你會覺得我偽善，但也請你原諒媽媽，在看到你被抽出來的瞬間，才心痛後悔。
知道嗎？
媽媽曾經跟你爸爸說過，要是哪天有了孩子，能一家三口到迪士尼玩一次，就好了。
媽媽最喜歡小熊維尼，我相信抱著你在蜜糖罐搖啊搖，你也會開心地笑。
然後爸爸告訴你，小熊維尼其實是女孩子，還要說黃色笑話，我就掩你耳朵，一家三口鬧著玩。
3，2，1的，就把我們打鬧的樣子拍下來。
你有看到嗎？
我和爸爸的照片，那是我跟他拍拖時的照片，很甜蜜吧？
我們還要玩旋轉木馬，拍下你的洋相。
你長大時回看自己的樣子，一定很難為情。
但一定會覺得，有這麼一日，很開心吧？
對了，你還會在小小世界學著那些小玩偶哼歌，雖然五音不全，但媽媽會記一輩子的。
媽媽知道你在天堂，會有小天使照顧你，天父也會愛你。
但你在那邊，終究還是個孤兒，所以我想來陪你。
也許我真的太厚顏無恥，明明是我殺你的，卻妄想死後能陪你。
對不起，請你原諒媽媽。
就算我踏不進天堂半步，只要讓我在門外看你就好。
要是媽媽下地獄，那更好，殺你的人得到應得的懲罰了。
所以，要原諒媽媽喔。
要是媽媽沒法陪你，你就拿著全年證跟朋友去玩吧。
如果神可憐我，讓我再見你一面的話，你能原諒媽媽，我們一起到迪士尼去玩嗎？
我向來都不相信神，但這一刻，我由衷的希望有神，有主，有天父。
那麼，就算媽媽下地獄，也有主陪著你，你就不會寂寞了。
對不起，媽媽自私。
對不起，媽媽虛偽。
對不起，bb，請你原諒媽媽。
22.唯一一個我拎打火機出黎，點火橙黃色嘅火光將信紙燒著阿may自己都唔知個bb嘅經手人係邊個，雖然佢唔係咁易比客人中出，但係中出過佢嘅男人亦唔少佢已經唔記得係邊次同邊個搞出人命，但佢好清楚記得，曾經同一個男人講過，如果有左bb，好想一家人去迪士尼聽講嗰個係唯一一個，阿may愛過嘅男人阿may好希望個bb係佢嘅但係，呢個男人一直都無中出過佢阿may覺得，既然個bb唔係嗰個男人，咁要黎都無意思加上有左但係連老豆係邊個都唔知，呢個雜種仔唯有落左佢而阿may，見倒自己個胎被抽左出黎之後，就後悔佢喊住咁叫醫生塞翻個bb入去，但係已經翻唔倒轉頭或者，佢係嗰一刻先醒覺，又或者，只係墮胎嘅罪惡感作怪，但係，阿may覺得對個bb唔住於是佢先搵我寫遺書23.後悔阿may覺得，既然個bb唔係嗰個男人，咁要黎都無意思加上有左但係連老豆係邊個都唔知，呢個雜種仔唯有落左佢而阿may，見倒自己個胎被抽左出黎之後，就後悔佢喊住咁叫醫生塞翻個bb入去，但係已經翻唔倒轉頭或者，佢係嗰一刻先醒覺，又或者，只係墮胎嘅罪惡感作怪，但係，阿may覺得對個bb唔住於是佢先搵我寫遺書24.手中遺書我深深呼左口氣，熄左手機，決定今日唔接客第二日，報紙有報導阿may自殺嘅新聞新聞之中有講到死者手中揸住嘅遺書仲將入面嘅內容公開左本來我以為會見倒bb，你還好嗎？
點知，報導話張紙上面淨係寫左幾隻字「多謝你」
25.寫一封，燒一封廢是你唔捨得我呢個女朋友仔我訓喺床，望住白色嘅天花板，唔知點解腦入面響起左阿may把聲或者，我真係唔捨得佢但係我提醒自己，我無中意佢，因為我唔可以我轉頭，望住放喺床頭櫃嘅打火機心入面無聲咁數下用佢燒左幾多封遺書燒遺書對我黎講，係一個同客人分別嘅儀式我每寫一封，就燒一封只有兩封遺書，我無燒到，一直放左喺一個人地送嘅禮物盒入面26.已經過去數下數下，我就訓左起身嘅時候，我有啲驚訝，因為阿may嘅面容仲喺我腦入面只不過，一切都已經過去喇講真，我好慶幸阿may拉我陪佢玩左一日因為，同佢一齊，我好似隱約記翻，我曾經嘅快樂27.阿金不過，我唔比自己清楚咁記翻，因為到頭來又係自己傷心為左分散注意，我開翻手機，又有一個新客人搵我我發現，近呢一排，生意好左而搵我寫完遺書之後，真係去死嘅人，比例上亦多左「咁我5點幾去bu搵你，到時電聯。」
佢讀cu，因為早落堂，但係我未落，於是佢就過黎搵我5點9，我坐左喺中醫藥大樓外面嘅凳度我心諗，bu咁細，無理由搵唔倒呢度姐？
「請問，你係唔係阿金？」
一把女聲喺我側邊傳左過黎28.好似阿雪個女仔帶眼鏡，黑長直髮，一睇就知係乖乖女就好似一個帶眼鏡版本嘅阿雪，孫慧雪除左眼鏡落黎打扮下肯定唔差呢種女仔可以稱為未打磨嘅鑽石「係呀，你係咪要寫遺書？」
29.柳春心佢點點頭，放低左挽住嘅帆布袋我留意倒，佢全身嘅衫褲鞋襪都用左有翻咁上下年月「點稱呼？」
「啊，我叫柳春心，你叫我阿心得架喇。」
聽到個名，我有少少想笑春心？
老豆老母咁改你個名，都幾大整古當然，我無笑到，我望倒佢兩隻手互相搓揉，實係好緊張30.中大醫科阿心今年十九歲，細過我，喺中大讀醫因為屋企窮，所以申請左grant，讀書唔洗錢又因為成績出眾所以有獎學金，翻學都有人工出，仲免費住宿舍佢一路交代自己嘅事，我就一路收縮，因為阿心太耀眼，可以話係前途無可限量「點解你，係咁縮頭縮搏嘅？」
「吓？
無野無野。
可唔可以話我知，你點解想死？」
31.親身感受佢見我問得咁單刀直入，一時間唔係好知要點應er左一輪，都未答得出點解要死「我唔會對你要死嘅原因有咩批評，你可以放心講。」
阿心繼續搓揉自己隻手，望實地下問我：「我唔識表達，不如你親身感受下，好無？」
「親身感受咩野？」
「你咪話星期五唔洗上堂嘅？
咁不如你星期五六日，黎體驗下我嘅生活，可能你就明」
32.一個阿嬸我應承左阿心，因為佢講唔出自己點解想死，我幫唔倒佢落筆於是我地約好星期五喺中大再見嗰日星期三，而星期四我又見左另一個客人今次雖然都係女，但就唔係妙齡少女而係一個阿嬸33.冬姐「我未試過呢啲新潮野，但係無法子，阿姐我唔識字。
哈哈！」
眼前嘅阿嬸，年齡大約都四十幾五十一頭短髮之中夾雜左絲絲白髮可能因為操勞得多，面上多皺紋，個樣有啲憔悴，特別係眼袋比較大佢叫冬姐，住公屋因為老公早死，所以一日要打幾份兼職維生，有啲似獨居老人話說一個就春，一個就冬，希望我下兩個客仔唔好係夏雨同鄭少秋如果係小說，我實笑柒個作者尻改角色名34.尋死嘅決心冬姐嘅親切程度，就好似晨運嘅老人家咁或者話佢似一個錫孫仔嘅長者，更貼切「囝呀，你今年幾大？
有無女朋友呀？」
「廿一，曾經有過。
做咩？
冬姐你嗒我糖？」
「啋咩，你無就阿姐介紹個過你炸！」
明明第一次見面，但係我地已經有講有笑外人睇，可能會以為我地係兩母子不過，外人睇唔出，冬姐佈滿皺紋嘅笑容之下，埋藏住尋死嘅決心35.理所當然搵我嘅客人，基本上可以大約分成幾種情緒反應比如傷春悲秋咁款，比如難為情，比如嬲嬲豬，比如夾硬扮開心笑，扮睇透世事等等但通常呢啲人都唔會真係去死反而嗰啲無咩特別情緒，平時係點就係點嘅客人，先係會自殺嗰種而冬姐，就係呢一種我見過好多人，決定自殺嘅時候，就會失落、傷心、憤怒，諗好多野但係冬姐並無因為要尋死而有任何多餘情緒就好似將自殺當做落街市買餸，翻屋企煮飯，食完就洗碗咁，理所當然無人會因為太陽昇起而傷春悲秋自殺就好似太陽落山一樣，所以冬姐好自然就將自己嘅故事講左我知36.咁做人好辛苦架當我同冬姐溝通完，我就話聽日開始一連三日要幫另一個客人，但係每日都會抽時間幫佢諗，同埋落筆佢聽完，好似當我係加佢人工嘅老闆咁，係咁握手鞠躬，不停笑住多謝我「好彩聽聞有人幫倒手，唔係就陰公咯。
阿姐就無咩閒錢架喇，不過都請你飲個茶啦！」
我明明都未幫佢寫，佢已經當我幫完，要報答我咁話佢仲要唔識字，我寫乜佢都唔會知，但係完全無諗過我會呃佢「我知你乖囝黎嘅，點會呃阿姐？
你仲要未收錢，寫完先比錢你點呃我？」
或者大家唔知，因為冬姐其實比祈福黨呃左大半棺材本一個比人呃完，都仲可以咁易相信陌生人嘅阿嬸你可以話佢ON尻，但係我就幾中意佢「囝呀，如果當全世界人都係呃你，咁做人好辛苦架。」
37.全世界最好食嘅野我地一路行，一路有傾有講，之後就到左一間酒樓「等阿姐推介呢個世界上最好食嘅野比你食。」
咁我聽完，心諗有無咁巴閉，仲有啲期待「蝦餃到！」
冬姐二話不說就夾左隻蝦餃落我碗「食啦食啦，全世界最好食嘅就係蝦餃喇！」
我當堂嚇左跳，然後就得啖笑由於我要hi7間酒樓啲蝦餃難食，所以就化名叫佢交叉酒家啦講真，更好食嘅點心，出面大把求其一間都皮薄過佢，晶瑩剔透過佢交叉酒家唯一賣點，就係平到仆街準確啲講，係對我而言平到仆街叫埋叫埋都只係50蚊左右「咩話？
要我抄一次？」
38.曾經我點頭，答：「係呀，我寫完你要自己抄一次架。」
「阿姐我唔識字架喎！」
「我寫大隻啲比你，你跟住黎畫就得。
遺書最緊要嘅，係屬於你嘅筆跡。」
「原來係咁架？
你都識幾多野喎，有道理有道理。」
「我盡量寫短啲，字就大粒啲，等你易啲抄，好無？」
好無？
我嘅說話同某段回憶重疊左，於是我即刻繼續講野，唔比自己記翻起自己講過乜「係喇，點解你話蝦餃全世界最好食？」
冬姐望住自己碗入面嘅蝦餃，微微一笑唔知點解，我覺得呢一刻，佢好靚冬姐嘅眼神，好似唔係望緊蝦餃，而係望緊一段美好嘅回憶「因為有人曾經請過我食，所以蝦餃最好食。」
唯獨呢句，冬姐無左之前嘅豪放，取而代之嘅係一層薄薄嘅窩心感覺而我聽得出，裡面係包含住遺憾「咁嗰個人，一定對你好重要。」
冬姐無明言，我亦講得好隱晦但係，我知嗰個人係邊個只係，既然主人家咁講，我就無謂畫公仔畫出腸令冬姐唔開心啦「你呢？
你覺得咩野最好食？」
嗰一刻，我諗起某個夜晚，煎到金黃脆邊嘅午餐肉「蝦餃咯，你都話全世界最好食啦。」
冬姐即刻大笑，話我好識氹人開心39.唔夠錢到埋單嘅時候，加埋一要比67個4冬姐就喺自己腰包拎左個街巿膠袋出黎入面放左銀仔，佢就幾蚊幾蚊咁拎出黎一共係6個5蚊，10個兩蚊同10幾個1蚊三棟銀好整齊咁排好，膠袋已經無哂錢而枱面，只得65蚊冬姐一路哎呀哎呀咁，係咁搵自己個腰包但係佢無紙錢，亦已經無哂硬幣40.兩個四我見佢咁狼狽，就拎左一百蚊紙想埋單「唔得！
阿姐話請你加嘛！」
我無再糾纏，收翻張一舊水，拎左兩個四出黎冬姐可能覺得好醜，但係我話：「得架喇，放心啦。」
「真係唔好意思呀囝。」
一路走，佢就一路道歉，直到我地分開為止，佢都非常咁唔好意思臨走前，冬姐問左我一個問題係喇，點解你會幫人寫遺書嘅？
41.唔回應我無答到，淨係對住冬姐微笑「呀，掌嘴掌嘴。
咁阿姐封遺書就指意哂你架喇！」
「我寫完再通知你，星期一應該就比倒你。」
我地就咁分開左之後嘅星期五，我就去左中大，體驗下阿心嘅大學生活42.中大體驗要我形容的話，個星期五我真係悶到嘔屎我跟住阿心去上堂，中大搭半上堂，搭三就落堂阿心讀得醫，我都預左上堂我會上到頭暈我讀歷史已經好耐無點見過英文，所以今日我已經聽哂同睇哂呢幾年無聽無睇嘅份量我仲要唔知講緊乜「講緊cancer呀。」
阿心細細聲話我知，然後繼續抄碌屎「你要自殺，仲抄碌屎黎做乜？」
「碌屎？
哦～notes！」
43.矛盾就算聽日要死，都要做好今日嘅自己阿心答完，又繼續聽書我無謂嘈住佢，但係我有啲唔明白，有呢種價值觀嘅女仔，點解會想自殺？
應該話，呢種價值觀，同自殺係互相矛盾雖然我唔想講得咁白，但係阿心嘅答案，其實係一句浪漫廢話即係話，佢呃我44.可能性每個人都有自己嘅形象要維護，所以說詞就會根據要保護嘅形象扭曲，之後先講出黎明知過唔倒聽日，但係今日都要搏命做野，正常人真係做得出咩？
黃子華都話，如果女人知自己就死，至少都瘋狂買野洗哂啲錢啦阿心咁講只有兩個可能性一，係佢掩飾緊真正答案二，係佢根本未想死45.唔去同唔想當日上到四點三落堂，全日，阿心都淨係同過我講野我都係今日先知，原來一個人真係可以無朋友阿心無玩ocamp，上堂除左抄碌屎就係殊人唔好傾計，一落堂就去另一個課室佢唔主動識人，亦無人主動識佢不過，有無去識人，同想唔想識人，係兩回事無去識，唔代表唔想46.無資格我留意倒阿心有時會好奇咁望住前一排嘅同學好似個想埋堆嘅小朋友咁只係我唔知道，佢想識又唔去識嘅原因「其實都大二，朋友圈子基本上定左型，我去埋堆都只會比人排斥架姐」
都未同人做朋友，就假設左人地會排斥佢不過，唔難推測阿心嘅心路歷程「一個家底差嘅女仔，連想同人做朋友，都無資格」
47.小丑「我好記得，中學都有過姐妹，佢地都唔係有錢人，但係點都有錢過我。
我無多餘錢，所以帶飯翻學校食。」
咁好自然，就唔係同朋友一齊出外面食「放學都叫會行下街，但係我從來唔買野。
佢地知我窮，慢慢就唔會約我去任何要錢消費嘅活動」
睇戲、食飯，最基本維繫友情嘅活動，因為阿心一直無法子出席，最後就連被邀請嘅資格都無埋「嗰時我諗，就算去唔倒，我地嘅友誼都唔會變」
「即係，友誼變左。」
「只係佢地去多左活動，識多左朋友，就無再搵我姐。」
於是，阿心開始諗方法挽救自己嘅友情只係，悲劇亦係由嗰陣時開始阿心就好似一個頭頂著火嘅小丑，雖然想同人相擁，做盡所有表演討人歡心，但到頭來都係徒勞無功因為無人會去摟一個頭頂著火嘅小丑48.憑咩「咁我無錢，咪讀好啲書，有獎學金架嘛。
我嗰時就幻想，拎左獎學金就有錢同班姐妹出去玩。」
不過，現實往往就係，願望同結果，截然相反阿心因為努力讀書，考倒全班第一而拎倒獎學金用另一個講法，就係佢打贏哂佢班姐妹「佢憑咩拎獎學金先？」
呢句說話，出自阿心啲姐妹把口，桶左入阿心嘅靈魂49.㩒實根本上，呢句野嘅本質，就係唔妥有人叻過自己「佢特登唔黎玩都係為讀書之嘛，咩都唔玩實讀得叻咯。」
佢地忘記左，阿心好長嘅一段時間，成績都同佢地差唔多並唔係為左讀書唔去玩而係為左想同佢地玩，先努力讀書聽講阿心就喺廁格，赤裸裸咁聽哂班姐妹對佢嘅冷嘲熱諷佢唯一可以做嘅，就係用手㩒實自己個口，等自己唔好喊出聲50.真心朋友？
「最恐怖係，第二日上堂，佢地仍然會笑笑口對住我。」
阿心雖然想識，但唔敢再識朋友，因為佢已經分唔清，人地幾時係真，幾時係假睇唔出嘅假，比假本身更加可怕所以，如果分唔倒，咪唔好分點樣可以唔洗分？
唔好再識朋友咪得如果初戀就比人存心欺騙，嗰個人日後就好難相信愛情如果連最深感情嘅姐妹都排斥自己，咁感情無咁深嘅朋友，亦自然更容易傷害自己真心朋友？
唔係無嘅，但係對阿心黎講，中學理應最純樸嘅友情，佢都無感受過咁叫佢點樣相信大學，甚至社會上會識倒真心朋友？
51.價值觀「所以我無再識咩新朋友，上堂落堂都自己一個。
就算要做報告嗰陣同人一組，都唔會同人有咩深交。」
因為已經比人傷害過一次，所以假設以後嘅人都會傷害自己，呢個就係阿心嘅價值觀「咁我翻hall喇，今日我roommate仲喺度，你都係聽日先上黎啦。」
就咁，我嘅第一日中大體驗就結束左好，試埋中大啲高質canteen先走！
52.左與右到左星期六，我就上左阿心間房由於阿心間房無鎖門，我就自己開門入原來中大宿舍同浸大宿舍嘅結構都幾似我入到去，左手邊同右手邊，好似兩個世界咁左邊床上面係hallowkitty嘅枕頭，被同床單個書櫃就貼左一張張即影即有，枱上好多女仔會買嘅小飾物，同一部粉紅色套嘅macbook而右邊，乜都無唔可以話無嘅，不過唔似一個妙齡少女嘅佈置咯，我仲以為右邊係女監倉白色床單、白色枕頭、白色被，一個公仔都無書櫃就只有一本本厚過磚頭嘅英文參考書書枱上面中間放電腦，其他方位就全部係打開左嘅參考書阿心，坐喺右邊嘅書枱，對住電腦打緊字，久唔久又揭下書咁「喂，我入左黎喇。」
佢轉過黎，無戴眼鏡我再次強調，真係好似阿雪，唔係林雪，係孫慧雪！
53.盡哂力「你坐我床得架喇，我今日要做paper」
阿心不停重複打字同揭書嘅動作，我仲以為自己睇緊gif圖「死之前，都要做哂啲功課佢？」
「唔係點？
我係學生黎，喺我未盡哂學生本份之前，我係唔可以想點就點。」
講真，阿心嘅理論，我完全無辦法理解「你唔講真話，我好難幫你。」
聽完，阿心將視線轉左過黎，有啲訝異：「你話我唔講真話？」
「或者你自己都察覺唔倒，總之，你唔係你自己諗咁樣。」
阿心聽到一頭霧水，皺哂眉頭「決定自殺，但係仲努力讀書，搏命做paper，並唔係咩做好自己。
你只不過想搵個理由說服自己，同搵個理由說服我。」
我已經睇穿左，阿心嘅矛盾「你到底講咩野？」
「對讀書，你已經盡哂力。」
我講得咁白，阿心都已經明哂54.所謂皇者眼淚喺阿心眼眶打轉，而佢望住我嘅眼神，就好似終於見倒有觀眾淋熄自己頭頂啲火嘅小丑水將小丑面上嘅妝容洗走，現出扮演小丑嘅女仔阿心之所以要我感受佢嘅生活，其實只係想說服我：「我盡哂力。
所以，可唔可以認同我有資格自殺？」
佢係尖子，唔係因為讀得唔好而正正係因為太好，所以先太大壓力作為平民，永遠只會羨慕高高在上嘅皇者但係皇帝嘅痛苦，又有幾多個百姓可以明白？
55.求救如果有咩冬瓜豆腐，有一次考差左的話點算？
阿心嘅成績亦等同於佢嘅經濟支柱，考得差左，甚至人地考得好過佢，佢就會無收入最大問題係，佢係靠搏命嘅努力先有今日嘅成果，佢唔係超班精英，更唔係天才本身佢只係希望拎獎學金同姐妹玩，但係考得好左之後，老師同外人嘅讚美，令佢決定繼續努力就好似爬山咁，愈爬愈高，身邊就愈來愈多人支持但某日，當外人見慣左，就無人再讚過佢一直爬到最高之後，就發現身邊嘅人已經無哂興趣睇佢爬山，走哂阿心就一個人企左喺山頂，但係佢而家先發現高山嘅恐怖，只不過，佢落唔翻黎周圍一個人都無，就算大聲求救，都只係得山谷嘅回音應佢56.無聲吶喊一個人企喺山頂嘅阿心，慢慢就唔再求救佢一方面覺得再叫救命都無人聽倒，又一方面希望有人聽倒佢嘅無聲吶喊我，只不過係喺山下面向佢嗌：「跳落黎啦，我會接住你！」
「你已經盡哂力，所以，可以抖下喇。」
阿心忍唔住，眼淚擅自流左落黎57.被推倒阿心走埋我身邊，摟實左我，我就比佢壓左喺床上佢伏喺我心口抽搐，我亦慢慢感覺到件衫比淚水滲濕我由得佢喊，足足十分鐘之後，阿心先平伏翻而我亦同時發現，孤男寡女共處一室，我仲要比人推倒左，真係唔對路阿心喊完，抬頭望住我，少少八字眉，對眼因為眼淚變得水汪汪死火，我有反應而阿心塊面，亦喺我眼前染成粉紅色「我想問你你有無破過處？」
58.只係幫你寫遺書嘅人「有。」
「咁你會唔會幫我？」
阿心明明係女仔，點解會有男人「未破處唔死得」
嘅小強精神？
好多處男死過翻生都係因為要起翻身破處「唔會。
你搵個中意嘅男仔做啦。」
我斬釘截鐵咁拒絕左佢「所以人人地咪搵你咯！」
我地兩個仲喺床上面，阿心講完仲摟得實左「我都唔知點解就係啱啱你話我盡哂力嗰陣，我個心跳得好快，而家仲跳緊」
「你個心唔跳就死撚左啦！」
我嘗試推開佢，但佢真係摟得好實「我都要死啦！
點解唔實現埋我個願望喎！」
因為我賣字唔賣身囉！
我知再同佢嘈係無意思，所以我改變策略，語氣一轉：「好，乖，你起身先。」
阿心終於鬆手，移開身體「乖，倒杯水我飲。」
阿心好似隻狗仔咁，好聽話比左杯水我「我一啖，你一啖。」
我飲完就比佢飲，阿心眼中仲係充滿期待「你平時中意聽咩歌？
我地有情調啲，開歌聽丫。」
阿心扁嘴話：「我無乜點聽歌」
於是我就話我搵，坐左去凳度用電腦上youtube，叫阿心再飲杯水，乖乖地坐喺床等我房入面開始播放d大調卡農，一首我好中意嘅古典音樂然後我坐翻去床度「冷靜啲未？」
經過啱啱一連串降溫，阿心嘅呼吸已經無頭先咁急促「嗯。」
「唔好用就黎死做藉口。
我，只係幫你寫遺書嘅人，明唔明？」
阿心好似明又好似唔明咁點點頭，好傻59.兩個人死嗰日臨走，我話已經體驗左佢嘅感受，所以遺書大致上已經諗好，星期日就會落筆，唔洗再見「寫好打比你，你照抄一次就搞掂。」
翻左屋企之後，我就做自己嘅功課，然後幫阿心同冬姐落筆寫遺書阿心嗰封好易寫，我好快寫完就入左落信封冬姐嗰封我就寫耐左，因為字要大隻，間距要疏，所以進度就比較慢兩封遺書，都喺星期六晚完成哂即係話，又將會有兩個人死60.藍罐曲奇盒星期日，我就約左冬姐出黎冬姐拎住個藍罐曲奇盒出現無見幾日，冬姐個眼袋又深左，仲明顯瘦左「拿，你睇下。
我逐隻字讀一次你聽。
你照住抄。」
冬姐聽完，好滿意，話無搵錯人然後佢就一粒字一粒字咁，照我所寫嘅內容抄一次「估唔到阿姐第一次寫咁多字，就係寫遺言，哈哈！」
佢抄左好耐，久唔久又問我個字點讀點解成個啱啱學寫字嘅細路女咁席間，我亦問埋冬姐打算幾時，同點樣自殺61.收錢「問黎做乜？」
「我習慣見證我客人點死。」
冬姐哦哦哦咁，話我好奇怪，又好特別雖然佢覺得細路仔最好唔好睇，但最後都講左我知另外，佢仲向我交代埋身後事我聽完冬姐叫我幫佢手嘅野，當堂嚇左一大跳，但好快冷靜翻，答應左佢「抄完！
真係老骨頭，手都痛埋！
幾錢呀？」
冬姐打開個曲奇罐，入面係一卷卷綁好嘅一百蚊紙，同一堆散銀：「今次阿姐實夠錢比架喇！」
罐入面，就係冬姐被呃淨嘅錢，佢最後嘅積蓄我笑左下，直接伸手入罐度拎「多謝哂。」
我話冬姐見倒，唔知點解，眼淚就流左落黎「咁就拜託你喇」
我點頭，同佢講再見，將兩個四收左入袋，就走左62.跳軌當晚我亦約好左阿心聽日見面比封遺書佢抄我好快就訓左第二朝第一個目的地，就係見證冬姐自殺冬姐揀左喺火車站跳軌「列車即將到達，乘客請勿超越黃線。」
冬姐深呼吸左一口氣下個瞬間，我聽倒骨頭碎裂嘅聲音冬姐，就咁跳軌死左63.煙花企喺月台嘅男男女女開始聚集人，係咪真係要到死，先可以引黎其他人關注嘅目光？
冬姐由入閘到月台，都無納入過任何人眼中就好似年宵完結之後嘅殘花，無任何過客注意倒佢嘅存在唯獨冬姐自殺嘅時候，先好似綻放嘅花火骨頭皮肉撕裂嘅聲音，就好似新年煙花嘅爆裂聲，令聚集嘅人群嚇左一驚「安息。」
我講完，就喺人群之中離開，去完成冬姐交比我做嘅最後一件事64.遲到我同阿心約左喺交叉酒家見面可能因為推倒我嘅事，令佢今日有啲怕醜阿心見倒我，又繼續搓自己隻手「唔好意思，啱啱大學站有人跳軌，遲左咁多」
我大約等左9個字，不過我都預左之後我就交左封遺書比佢當阿心拎封遺書出黎睇，準備好哂紙筆要抄嘅時候佢皺起左眉頭，兩隻眼好似有問號彈彈下咁見住佢，我就諗翻起琴日冬姐抄遺書個樣65.交比我個女「係喇，你可唔可以將封遺書交比我個女？」
「我盡量幫你搵佢，有無聯絡方法？」
「我個女叫柳春心，讀中大醫科架。」
「咩名話？」
我以為自己聽錯左「柳春心呀。
因為我個名係冬，但係條命真係生得唔太好，可能改錯名啦。
所以我個女先係春，咁阿姐識字少，但識個心字，所以個女叫春心，好唔好聽？」
萬物，喺冬天凋零春天，帶黎新生再次聽倒春心個名，我已經無想笑嘅感覺「好聽。」
66.冬姐嘅遺書親愛的女兒，自從你考上大學後，也有快兩年沒跟媽媽見面了。
雖然你有打電話回來報平安，但始終沒有見到你真人，還是會想念你的。
其實媽媽一直對那天的事耿耿於壞懷，也一直內疚著，雖然已經過了四年，但我一直記著。
請容媽媽在此跟你說句對不起，你爸爸早死，我們家又窮，媽媽就只知道開源節流，自己多工作一些，和盡量減低不必要的閂開支，這樣就能儲多點錢。
一直沒給你零用錢，真的很抱歉。
其實媽媽多少也儲了十多萬元，每個日月要是能多少分點錢給你用的話，也許你和朋友們就能迎來更快樂的結局吧？
我只是一直在害怕，那時你爸爸生病，一來就蒸發掉我們儲下來的錢。
媽媽不怕自己病，就只怕你病。
李家的遺傳就是容易患上癌症的體質，所以媽媽想盡量多儲點錢，讓你哪天有什麼病痛的時候能有個錢旁身。
說來你媽媽也真是生壞命的女人，想不到你爸的家族也有遺傳病呢，要是那時候沒用那筆錢的話，也許後來的我就能放膽給你零用錢了。
還有呀，可能因為我沒讀過書，很笨，前些日子幾乎被人騙光了積蓄，真是抱歉，哈哈！
媽媽這個一輩子都在走楣運的女人，唯獨在你出世的時候，覺得自己走運了。
但對不起，我到頭來還只是個倒楣的小女人罷了。
直到最後，都沒能再聽你的聲音和見你一面。
媽媽不找你，因為怕你還生媽媽的氣。
對，你媽就是什麼都怕，所以不敢找你，對不起。
令你跟朋友變成那個樣子，媽媽很心痛。
不過呀，要是假設其他人都會傷害你的話，做人就很辛苦了。
所以，答應我，去認識新朋友吧，這是我最後的願望，你不能拒絕喔。
永別了。
67.我呀媽「呢封係你見過我呀媽？」
「係，係你呀媽嘅遺書。」
阿心即刻拍枱起身：「我呀媽而家喺邊！」
「喺大學火車站。」
聽完，阿心嘅靈魂好似比人抽走左，虛脫咁坐翻低：「唔係下嘛？
頭先跳軌嗰個係我呀媽？」
「無錯。」
阿心用力咁深呼吸，又再起身，淚水喺佢企起身嘅時候飛落我就咁比佢揪住衫領，打左一巴佢向我尖叫：「點解！
！！
！！
！！
！！
點解你唔阻止佢自殺呀！
！！
！！
！！
！！
！！」
68.點解要死我左邊面當堂現出五隻手指印「我唔會阻止我客人自殺。」
「點可以咁！
嗰個係我呀媽黎架！
係一條人命！
你話你會見證加嘛！
你就咁眼白白望住佢死！
？點解唔拉住佢！」
阿心好似個搵唔倒路翻屋企嘅小朋友咁喊佢完全忘記左，自己都係個準備自殺嘅人四圍嘅茶客都好奇咁望過黎「我只係一個寫遺書嘅人。」
阿心雖然喺極度憤怒之中，但係內心深處已經漸漸接受左現實「呀媽點解要死？」
69.幾多錢都制「冬姐喺一個星期之前確診有胃癌，已經末期。
係過度操勞，食無定時引起。」
「就算生cancer都唔洗死架！
可以醫加嘛！」
「但係冬姐無錢。」
阿心喃喃自語：「封信入面話比人呃哂錢」
「係祈福黨。
冬姐話，條神棍三兩句就講中左佢有絕症。」
「白痴都知唔應該信啦！」
「冬姐係無信。
但係條神棍講多左一句，就成功呃左冬姐。」
唔作個法的話，你嘅仔女好快會同你患上同一種病「冬姐怕，所以佢先拎啲錢去作法。」
冬姐句說話，我仲記得好清楚咁幫個女喎，梗係幾多錢都制啦！
70.無諗過自己「冬姐做所有事嘅出發點，都係為左你。
只係，佢估唔到唔比零用錢你，會令你同朋友嘅關係變得咁差。」
雖然我寫遺書嘅時候覺得同阿心窮，無錢用嘅情況有啲相似，但我點都估唔到佢兩個真係母女「冬姐一路無講明件事，但係我而家大約估倒，最後你因為班姐妹，同冬姐嘈交。」
如果你肯比錢我洗，就唔會變成咁阿心為左一班假人，同一個真人嘈交，反面「冬姐以前有錢，但係想留比你有病用。
不過，佢由一開始就無諗過自己。」
71.界落去「唔好再講」
阿心㩒住耳仔，跪左喺我面前「你病，冬姐就比錢你醫。
佢病，就唔醫。」
到最後，冬姐嘅儲蓄，都係無左個曲奇罐入面，粗略估計都可能仲有幾萬蚊但係幾萬蚊醫胃癌，夠咩？
與其留住條命又要用錢，又辛苦咁不如自殺，起碼淨低嘅錢可以留比你阿心抬頭望住我，佢嘅眼神入面，有自殺嘅烈火燃燒緊佢拎起枱上嘅碟，撞落枱邊啪喇，隻瓦碟碎成利器阿心就咁用碎片對住自己條頸界落去72.還一巴「啪！」
今次輪到我打翻佢一巴理由有兩個第一，係佢未抄遺書，所以唔死得第二，係還翻一巴比佢阿心有少少錯愕，但係停左手我拎左佢隻碎碟丟落地個經理走埋黎，我即刻話：「得架喇，我會賠。」
73.最後一件事我扶起阿心坐翻喺凳度，但係佢而家已經好似一個爛木偶咁，無哂力，連眼神都好似死魚咁雖然冬姐交比我做嘅野，我已經做哂，但係我唔忍心見倒阿心咁嘅樣佢應該全身內外都爛哂，得翻淚腺仲未壞，眼淚仍然一滴滴咁滑過佢塊面其實已經超過我職責範圍，但我仍然做左，最後一件事74.蝦餃我叫個點心姐過黎，拎左籠蝦餃，放左喺阿心面前阿心無反應籠蝦餃慢慢由透住熱氣，變到凍冰冰，皮又巢埋咁都唔知過左幾耐，有個點心阿姐嘅聲音打破左沉默：「丫，乜你地咁得意，又係望住籠蝦餃唔食。」
「咩叫又係呀靚姐？」
我問「琴日又係有個女人叫左籠蝦餃唔食，淨係望住，然後流眼淚。
咁我就埋去問佢做乜啦，佢話想懷念下個女喎。
佢話個女好叻，拎倒獎學金之後第一次請佢食野，就係食呢度嘅蝦餃。
你地又拎獎學金咩？」
我將食指放喺嘴邊，阿姐就無出聲，取而代之嘅，係阿心把聲阿心望住籠蝦餃，用力㩒住自己個嘴：「媽咪」
我諗，同佢四年前喺廁所嗰陣一樣嗰次，佢係為班姐妹喊今次，佢係為冬姐喊「嗚媽咪」
後來我先知，阿心喊得咁西利，係因為佢記翻四年前嘅事75.應承過你四年前，啱啱考倒獎學金嘅阿心，仲未知班姐妹點睇佢佢，因為以後有錢可以同朋友出街，對未來充滿憧憬，心情好好阿心用人生第一份收入請冬姐食飯，就係黎交叉酒家，第一道點心，就係蝦餃「媽咪！
我係咪好叻？
我仲會愈黎愈叻架！」
「幾叻先？
做唔做倒醫生幫呀媽醫病架第日？」
「梗係做倒！」
阿心㩒住個口喊，但我仍然聽倒佢講乜：「媽咪我我應承過你」
76.冬天，已經過去阿心之所以會繼續努力讀落去，係因為有人讚而第一個讚佢嘅人，就係冬姐過左四年，佢已經慢慢唔記得左，曾經嘅初衷此時此刻，四年前嘅回憶因為籠蝦餃重新浮現雖然佢仍然喊得好大聲，但係我聽得出，聲線入面嘅絕望同毀滅，漸漸淡出冬天，已經過去喇阿心摟住冬姐封遺書，摟得好實我知道，佢已經唔再需要自己封遺書77.相信過左無耐，阿心就收倒電話，叫佢去醫院我無陪佢去「如果你仲覺得需要我，先再搵我。」
我等左三日，阿心都無打電話比我直到第四日，我wtsapp收倒一張相張相，係阿心同兩個女仔自拍佢地三個笑得好開心我認得，係嗰日去中大上堂嗰陣，坐我同阿心前一排嘅嗰兩個女仔係阿心想識，但無去識嘅女仔雖然相識就可能受傷，但係我諗，而家嘅阿心已經可以去相信一啲一直唔敢相信嘅野我終於明，點解冬姐同我講：「係喇，啱啱咪叫你唔好當全世界嘅人都會呃你嘅？
呢句你都記得寫落去喎。」
78.放心喇然後，仲有一段阿心腥過黎嘅短文內容係話佢識左兩個新朋友，同埋會努力讀到畢業「因為，我應承過媽咪。」
我問佢係咩事，佢就講左四年前喺交叉酒家嘅事我知「你唔要封遺書架啦？」
「唔喇，應該會有好長嘅時間，我都用唔著。」
「如果你又想自殺，先再搵我。」
「咁希望以後都唔會再見倒你。」
我無覆，因為唔需要雖然阿心有一瞬間中意過我，但始終我都對冬姐見死不救，佢會憎我都好正常「hey」
隔左無耐，阿心又搵我「？」
「thankyou」
「uarewelcome」
「goodbye」
睇到最後，我笑左我將冬姐嘅遺書，同阿心嘅遺書，一齊點火煙火升起，隨風四散，紙屑飄零我望住白煙同碎屑，深深吸左口氣「冬姐，你可以放心喇。」
79.遺書與遺囑喺開始講跟住落黎嘅故事之前，容我發下牢騷我企喺養和醫院某病房入面，聽緊個有錢嘅阿伯交低身後事「咁8000萬就比我二女」
其實我好想打斷佢，但係我比左車錢過黎灣仔，唔通入到黎就轉頭出翻去？
情況就咁，我明明係做雞，個客一入黎就叫我屌佢，咁我無撚，點屌？
好啦，個好似黃秋生嘅阿伯終於交代完點分遺產比五個仔女「跟住呢？」
「跟咩住？
講完喇。」
我反左白眼：「阿伯，我係寫遺書，唔係黎幫你立遺囑架。」
「咪一撚樣，照寫啦。」
「你淨係講點分遺產，唔該你諗下除左錢仲有乜想講先黎搵我。」
我轉身就走「仆你個街，有錢都唔賺？
你洗唔洗咁串呀！」
阿伯鬧人仲幾好中氣，應該有排都未死得我打開病房門，就有個女仔仆左喺我面前80.miki「私家病房隔音好好架，你死條心啦。」
眼前係一個細細粒，金色短髮，眼大大，少少包包面嘅女仔要形容的話，就係似大埔lulu咁嘅可愛型女仔佢企翻起身真係好矮，淨係到我心口「唔係偷聽呀我，我試下個隔音係咪真係咁好之嘛！」
佢叫miki，係記者，兩日前開始跟住我，亦係我想發牢騷嘅主要原因81.運吉「你就係喺網上話幫人寫遺書嘅人？」
佢wtsapp話要搵我寫遺書，點知一見倒面，我就知自己係比人釣左出黎「係呀。」
「係咁嘅，我係記者，呢張我卡片。
你幫我寫封遺書丫。」
「唔得。」
「點解呀？」
「你都唔係想死。」
「嘩！
你點知架？」
miki個樣，係真心驚訝盲嘅都知啦「你係咪識讀心術？
所以幫人寫倒佢地嘅感受呀？」
「讀咩心術，同人講野咪知人地咩感受囉。」
miki即刻抄低，我即刻㩒住佢隻手：「頂你個肺我無話接受訪問呀。」
「咁唔寫囉。」
我伸手入佢件外套，佢無掙扎，就咁比我伸入去果然無估錯，入面有錄音筆「你平時都係一識女仔就伸手入人地件衫架？」
我無理佢，伸埋入佢褲袋，果然佢連手機都開埋錄音，今次佢真係驚，想搶翻：「唔好啦！
我得翻呢部可以錄音炸！」
「你唔係幫襯就咪喺度運吉啦，哂我時間。」
我講完，就走左82.煩過吳若希第二日，即係琴日，我落街，就發現條街有架私家車「喂hi～我咁啱經過架炸，車埋你丫？」
實係咁啱經過啦屌你，條友真係當我智障？
「你點會知我住邊架？」
「我琴日跟住你尾咪知咯。」
如果你係男人，我實報警我心諗，反正佢想車我，我可以慳翻車錢，於是就上左車，話翻浸大，當自己坐免費uber係喇典解你會幫人寫遺書嘅？
係喇典解真係有客嘅？
係喇典解你唔出聲嘅？
係喎典解你唔理人嘅？
係呢典解你會想咁樣幫人嘅？
喂呀應下人地啦救命，真係煩過吳若希我發誓唔會再坐佢架車83.錄音終於到左九龍塘，呢條仆街仲要兜遠路以為我唔知我落車，佢又落車「你想點呀，好煩呀。」
「比我訪問你啦，求下你丫，好無姐？」
我轉身，又伸手入佢外套內袋，果然又係錄音筆，然後我伸手入佢褲袋，又係錄緊音嘅手機我熄左佢嘅錄音設備「人同人交流，唔洗下下都錄音掛？」
「唔錄點寫翻出黎？」
我嘆左口氣，用食指掂落佢右胸「咩意思？」
我轉身就去上堂，無理佢佢仍然跟住我，我無再出聲有樣野令我覺得好奇怪點解，miki對我所有可以構成非禮嘅動作，竟然一啲抗拒都無？
84.唔錄得上完堂，我就去樂富嘅老麥見客miki好自然又跟過黎「你跟夠未？」
佢簡直好似啲背後靈咁，搞到我周身唔聚財miki無應我，淨係用對大眼望住我個表情好似比人遺棄嘅貓仔咁死火，我對女仔嘅呢種可憐表情可以話完全無抵抗力「好喇好喇，當我怕左你。
你可以睇我點見客，但係唔該你熄哂啲錄音機佢。」
可能miki已經發現我受軟唔受硬嘅弱點，於是佢咬一下唇，問：「真係唔錄得？」
不過，對於原則同底線，我有我嘅堅持：「唔錄得。」
「咁好啦。」
佢主動比左錄音筆同手機我，然後我地就入左老麥85.收聲「嘩！
你好似吳業坤呀！」
一見面miki就發表感想咁個好似坤哥嘅男仔就紅到面哂咁笑一笑，托左下眼鏡佢叫豪仔，26歲，單身26年，距離成為大魔法師仲差4年「仲勁過我喎！
我都係單身廿五年炸！」
我已經見倒，豪仔面有難色對要自殺嘅人黎講，miki呢種講野唔經大腦嘅人，最令佢地難堪「收聲。」
見我咁認真落命令，miki即刻用手指揑住嘴唇，封口唔講野86.反省下「請問你點解想死？」
豪仔雖然個樣毒毒地，但係做金融類工作，身光頸靚著哂西裝金融才俊單身廿六年，咁好容易估咩事姐「我中意嘅女仔要結婚喇」
「唔係下嘛！
咁就要死！
？」
妖佢真係好撚煩！
我唔會再比佢旁聽豪仔好似個做錯事怕比阿媽鬧嘅小朋友，即刻縮埋「你唔洗理佢，或者咁，我再約你傾過。
今日就到此為止，佢喺度，我諗你有好多野都唔想講。」
豪仔聽完，好似比我救出火海咁，笑住點頭「點解我喺度就唔想講？」
你自己反省下啦87.叫，就做然後我今日去養和醫院佢又跟過黎，好彩有間高質病房隔住佢，可惜今日食白果個阿伯連遺書同遺囑都未識分就叫我黎立遺囑要律師先做倒，不過我唔係「唔係一樣架咩？」
miki問「差好遠，遺囑係指令，遺書係情緒。」
佢又拎筆出黎抄，我又制止左佢：「頂你個肺我無話接受訪問。
同埋唔該熄左你啲錄音機。」
佢又真係聽話熄機我發現，miki對於命令，係無抗拒性只要我叫，佢就會做88.用心「你架車到底邊度得黎？」
我發過誓唔坐佢架車，廢是比佢煩我不過我好好奇點解一個記者仔會有私家車「買咪有，我屋企好有錢架。
其實我淨係做廢青都可以輪迴十幾次唔洗愁，所以做記者純粹係興趣黎。」
miki講完，好似記起啲野，然後伸手入我外套「無錄音機呀，唔洗搵。」
miki唔忿氣，又伸入我褲袋拎我部iphone出黎，當然，亦無開錄音模式「真係無錄」
我指住佢右胸話：「錄音係用緊依邊。
有野要記」
我將手指移去左邊，掂左一下：「用依邊。」
89.十年我落左命令叫miki唔好跟過黎，佢真係「哦」
一聲就自己行左去handm就咁，我終於耳根清靜我一個人同豪仔喺旺角見面，一開始佢仲左望右望，唔見miki先至安心「你話你中意嘅女仔要結婚，所以想自殺，可唔可以講多少少我知？」
豪仔嘅心上人叫阿嵐，今年25歲，生日當日會結婚豪仔同阿嵐係中四時候嘅同班同學豪仔其實對阿嵐一見鍾情，不過都係由做朋友開始發展然後，就沒有然後喇「我就咁中意左佢十年」
90.好男人中六嗰年，豪仔決定，如果入倒大學就同阿嵐表白佢地兩個一齊入左港大，豪仔亦表白左「阿豪你係一個好好嘅男仔可唔可以一直做我朋友，唔好跨過條線？」
獲得好人卡一張跌埋入萬劫不復嘅friendzone，無得救本來我以為只係普通嘅女神與兵故事不過，阿嵐一直都無男朋友再進一步講，佢連兵都無你當豪仔係的話咁都算有一隻嘅「阿嵐佢無男仔朋友，真係得我一個。
我見過好多搵佢傾wtsapp嘅男仔，佢全部都唔覆。」
或者，阿嵐都中意我，不過佢唔敢同我一齊？
典型嘅毒男ff開始出現91.落幕於是豪仔大學畢業嗰日又表白：「其實你一直都無男朋友，點解唔比個機會我？」
「對唔住我真係唔中意你」
「咁你中意邊個？」
「我仲未搵倒但係唔係你好對唔住」
嗰日，豪仔喊左，而望住豪仔喊嘅阿嵐，都喊左「我覺得佢係真心為我心痛。」
豪仔同阿嵐嘅愛情故事，仲未開始，已經落幕觀眾席只坐住豪仔一個，流住眼淚咁，望向落下暗紅色幕布嘅舞台92.禮物「但係我仲中意佢」
廿二歲畢業到而家，又過左四年，豪仔雖然將心意收得好埋，但係情懷從來未變而就喺三個月前，豪仔同阿嵐見面，阿嵐身邊多左個男人豪仔喺純白嘅世界入面，收倒一個紅色嘅信封紅色炸彈，將純白嘅世界炸成灰黑「所以你想死。」
「係」
「點解三個月之後嘅今日，你先搵我？」
「因為我想送份新婚禮物比阿嵐」
有一瞬間，我覺得個背脊寒左一寒93.瑞士山區肺「唔會係送你啲器官過去下話？」
豪仔即刻嚇左跳：「你點知？」
仆街，我諗起打開個禮物盒見倒入面有個血淋淋嘅瑞士山區肺「講明先遺書我可以幫你送過去，但係我唔會送你啲心肝脾肺腎過去架。」
豪仔笑一笑，話：「梗係啦。」
雖然啱啱以為我前面條友心理變態，但係佢比人嘅感覺又唔似痴線算啦，唔諗喇，我問：「咁你打算點寫封遺書？」
94.嗰間咩黎豪仔講完我知，我雖然覺得有啲奇怪，但仍然答應左佢，照佢說話寫阿嵐今個星期六晚舉行婚禮，今日星期四，我大約有兩日時間「傾完喇？
點呀？」
miki原來企左喺外面等我出黎「佢有野暪住我。」
「我幫你查丫！」
miki想前衝，我即刻拉住佢衣領「你咪好似狗公咁得唔得呀？
佢既然唔講我知，查黎做乜？」
「咁做記者就係要搵真相架啦！」
「到佢想講，自然會講。」
「我真係理解唔倒你嘅作風。」
miki嘆左口氣，之後就指住對面街問：「嗰間咩黎？」
95.肥蛆我沿住佢隻手望過去，見倒一間好多人排隊嘅舖頭，就答：「哦，肥蛆囉。」
「肥蛆？
食蟲架？」
我有啲驚訝：「肥姐喎！
你未食過咩？」
「係咪食蟲架姐？」
「唔係呀，食小食架，墨魚雞腎同生腸好出名架喎。」
miki哦左一聲，好似見倒想食嘅糖又唔敢叫呀媽買嘅細路咁嘅樣「走啦。」
「吓？
哦」
佢有啲失望咁跟住我過左馬路，我停低，miki問：「又話走？」
「係呀，走過黎排隊囉。」
反正我都想食佢隻眼即刻發哂金光我，忍唔住微微咁笑左96.唔係佢我搖下頭，保持翻清醒眼前嘅係miki，唔係佢「你啱啱點解陰陰嘴笑？」
「笑你個樣白痴。」
miki扁嘴抗議：「你就白痴！」
我買完，就同miki一人一啖咁食，佢即刻感動到大叫：「嘩！
點解會咁嘅味？
好好食喎！
仲要廿幾蚊炸，點解咁平但係咁好食？」
「有無咁誇張呀？
你平時唔會食依啲小食架咩？」
「我住半山區，都無依啲野食嘅。
中環金鐘都無咁嘅舖頭。」
佢咬左粒火雞腎，個樣好滿足或者因為miki太似佢，我竟然衝口而出：「咁我遲啲再帶你周圍食好野。」
97.金仔「真嘅？」
仆街，唔記得左佢極煩「假架。」
「吓你呃下我都好丫」
我地食完，miki嘴角殘留住甜醬同芥末醬，又紅又黃咁我拎紙巾出黎幫佢抹：「扮麥當勞叔叔咩你？」
miki笑左出黎，然後問：「你當我好細個呀？
我仲大過你架！」
「你啲行為似弱智。」
一個粉拳打左過黎我而家先記起，miki唔係我客人，咁我同佢呢啲咁不必要嘅互動，到底係出於咩心理動機？
「係喇金仔呀」
金仔98.唔好再咁叫我我手上嘅垃圾跌左落地，視線焦點散哂一陣反胃嘅酸味湧上我喉嚨心，好痛痛到我喺街跪低左「吓？
喂你做咩呀？
無野下話？」
我極力控制自己嘅情緒，用口大啖呼吸，隔左一陣先勉強冷靜落黎miki扶起我，帶我挨住欄杆休息「以後都唔好再咁叫我」
「得得得得！
唔叫唔叫，以後都唔叫！」
佢見我咁大反應，知我唔係講笑，就改口叫翻我做阿金99.死穴我同miki分別後就翻屋企，雖然佢見我狀態咁差想送我，但係我拒絕左我一翻到去，就即刻訓教，訓醒先好啲平時就算有人令我諗翻以前嘅事，我都好快可以阻止自己嘅回憶浮現但係，金仔兩個字，係我克服唔倒嘅死穴算喇，訓醒已經無事我開始落筆寫豪仔封遺書，心入面對佢暪住我嘅野，仍然毫無頭緒或者，佢係想臨死前，先將個秘密講比我知100.智力有問題「叮噹」
就黎寫完嘅時候，我屋企門鐘響起我反射性咁出去開左門「喂hi～我買左零食比你食。」
閂門！
啪一聲，miki隻timberland踩左入黎，卡住我棟門：「我㩒左好多門鐘先搵倒你架！
比我入黎啦！」
我住20樓，一層有5户，呢個女人係咪真係智力有問題？
睇在佢搵左成100户嘅苦心份上，我放左佢入黎，衰心軟「你樓下個看更伯伯係咪死左？」
「佢訓著左姐，一年365日除左新年嗰幾日都唔會醒。」
miki聽完就笑左出黎如果我無放佢入黎，或者，成個故事嘅結局就可以改寫101.傷痕「我見你琴日咁唔舒服，所以今日先黎探病。
拿，食啦！」
我都係第一次見人探病買零食「唔食，我做埋自己野先。」
為左唔好比佢喺我屋企周圍走，我帶左佢入我房「嘩，你間房仲細過我屋企個廁所！」
我無理，習慣性咁閂埋自己房門而閂門之後，我眼前嘅miki開始有異狀佢除衫「喂喂喂！
你搞乜？」
佢無理我，手法熟練，極為迅速咁除左上衣同胸圍但係，吸引我目光嘅唔係胸部同纖腰而係，佢身上一道一道大大小小，深淺不一嘅傷痕102.驗證假設「點解會咁多？」
我好難想像，佢啲疤痕點黎，數量點解多得咁可怕miki除埋牛仔褲同底褲，轉身，彎腰對住我佢，就好似個比人洩慾嘅機械人咁我拉左床上張被落黎，行去miki面前，扶起佢，包住佢個身我望倒，佢嘅眼神空洞洞，乜都無我摟住左佢隔左一陣，耳邊傳黎忍住唔喊嘅抽搐聲：「你點解你無搞我？」
「乖，著翻衫先。」
呢一刻，我幾乎完全驗證哂之前對miki嘅假設103.miki嘅過去miki嘅媽媽，喺佢出世無耐就死左佢老豆就娶左另一個女人做老婆比我形容的話，miki係真真正正喺地獄入面生活嘅女仔人間，喺佢9歲嘅時候已經崩潰左「爸爸叫我入房，叫我除衫。」
miki嘅爸爸，就咁強姦左佢「嗰陣爸爸就出就會叫老婆，老婆咁。」
我估，佢阿爸係將自己死左嘅老婆投影左喺自己個女身上「雖然第一次係好痛，但係做多幾次就會舒服，雖然個心唔舒服。」
一路聽，我一路要用力呼吸，先壓制倒自己嘅情緒因為地獄，更加可怕「然後有一日，媽咪就叫我入房，叫我除衫。」
初頭係藤條、衣架，然後開始係木棍、鐵通，打落miki著衫可以遮掩倒嘅地方毆、插、打，佢後母都做齊「媽咪叫我唔好再勾引佢老公。」
104.足足5年喺佢後母嘅角度，miki係勾引自己老公但事實上，主動搞miki嘅，係自己老公選擇性認知，即係人類只會去相信自己想相信嘅事，而逃避認知真相我老公唔同我上床，搞個女，一定係個女勾引佢「拒絕爸爸就會比爸爸打，唔拒絕就會比媽咪打。」
由佢9歲開始到14歲，足足5年，每次入房，閂門，佢就要除衫分別在於，係比老豆搞，定係比老母打久而久之，miki嘅身體就習慣左，只要同另一個人單獨入房閂門，就會自動除衫105.共犯miki對父母嘅命令會絕對服從，因為任何反抗只會死得更慘所以佢對命令，係完全唔識違抗而我擺明抽水嘅行為，佢根本唔覺得有阻止嘅必要一個日日比人屌到麻木嘅女仔，又點會在意我掂唔掂佢心口？
佢阿爸點解見倒自己親生女比個後母虐待都當睇唔倒？
大佬，佢係正人君子就話保護個女姐，家下佢係亂倫獸父，如果同老婆理論，對方報警就死梗於是佢阿爸阿媽，構成左一種微妙嘅共犯關係miki就繼續比人搞，比人打106.講唔出15歲嗰年，miki試過自殺，但係比佢阿爸及時發現阻止左嗰晚，為左懲罰miki，佢阿爸我作為一個爛口咸濕嘅男人都講唔翻出黎但係miki好理所當然咁將嗰晚嘅經歷講左一次，仲講得嬉皮笑臉「點解你仲笑得出？」
連我都聽到皺哂眉，因為真係好核突，同埋聽完令我好唔舒服「因為過左去啦嘛。」
miki微笑，但係完全無意識抹走自己面上嘅淚珠經過嗰次，miki連自殺都唔敢107.超人以miki嘅姿色，中學雖然已經好多人追，但係佢阿爸一句：「唔準拍拖，你係我嘅。」
已經摧毀哂妙齡少女對愛情嘅憧憬「直到我16歲嗰年，有個哥哥黎左我地屋企。」
嗰陣有報紙要做個關於香港富豪嘅訪問，就派左個記者去miki屋企雖然佢已經16歲，但係由9歲開始比人折磨到無哂自由意志嘅miki，連向外人求救都唔敢「你信唔信，呢個世界有超人？」
miki好似個幻想緊童話故事嘅細路女，不過佢嘅童話唔係要有白馬王子，而係要有超人「點解係超人？」
「因為淨係超人，先救倒我。」
帶人離開地獄嘅能力，或者真係只有超人先有因為呢個記者，令miki立志要成為一個記者108.錄音筆「見外人嗰陣，媽咪會叫我著紅色冷衫。
咁就算滲血都無人知。」
不過，超人會知「超人哥哥問左我一啲問題，之後比左樣野我，然後就走左。」
嗰樣野，係一枝錄音筆佢將支筆放左喺房入面之後，miki入房比人搞又好，比人打又好，佢都開住支錄音筆對佢黎講，支錄音筆就好似多啦A夢嘅法寶一樣直到某日放學，嗰個記者喺佢學校門口等佢，拎翻支筆109.梁美琪，去死！
！！
「你咪話唔中意紅色冷衫嘅？
放心，好快就唔洗再著。」
佢輕輕撫摸miki個頭「真嘅？」
「超人哥哥點會呃你。」
真係唔可以唔佩服嗰個男人，因為佢雖然只係問miki件冷衫嘅問題，但係已經推敲倒件衫嘅用途miki父母見佢淨係問啲無關緊要嘅問題，就無阻止將支錄音筆交還左嘅一個星期之後，以「富豪獸父性虐親生女」
為標題嘅報紙，就出版左「警察叔叔黎我屋企拉左爸爸同媽咪，然後我就去左社工姐姐度住。」
到miki再一次翻到屋企嘅時候，佢阿爸同阿媽都已經死左喺保釋期間，佢阿爸喺屋企比人斬死，阿媽就吊頸自殺「媽咪殺左爸爸之後，用爸爸嘅血寫低遺言，然後就自殺。」
玻璃枱上，用血寫住：「梁美琪，去死！
！！」
miki到今時今日仍然住喺死左兩個人嘅凶宅110.第一次「你唔驚咩？」
我問「驚？
驚咩？」
「死左兩個人，你唔驚鬼咩？」
「唔驚呀，爸爸同媽咪未死嗰陣仲得人驚啦。」
我諗，無人比miki更加有資格話：「人仲可怕過鬼。」
承繼左一大筆遺產嘅佢，係17歲先真正開始喺人間嘅生活佢亦係由嗰時開始立志做一個記者對佢黎講，錄音筆就係保護自己嘅盾牌，因為錄音令佢得救，所以一旦唔錄，佢就怕自己會跌翻入去嗰個地獄入面「今次，係第一次。」
第一次，佢無開錄音機亦係第一次，入房，除衫，而咩事都無發生111.可以喊喇就算向我講完佢嘅過去，miki都仲笑笑口：「呢隻薯片新出，你食唔食？」
我伸出手，唔係去拎薯片手指，擦走左miki一直無理到嘅淚水miki，好似依一刻先知道，自己流緊眼淚佢望住我，好似定左格咁隔左一陣，佢問：「我而家係咪可以喊喇？」
我無應佢，佢摟住左我，好似要嗌到聲帶發炎咁，用盡全力喊左出黎我諗，miki係想將咁多年嘅痛苦，一次過喊哂出黎112.唔相信救贖miki而家已經無諗過自殺，佢會搵我，只係因為佢老細想開一個自殺專題，佢又好奇點解其他人會自殺，先對我死纏爛打「我以為自殺嘅人實慘過我，原來只係因為中意嘅女仔要結婚就要死。」
「人，唔一定係慘先要自殺。」
「仲有其他原因架咩？」
我完成左豪仔封遺書，收左入信封嗰個記者徹徹底底咁改變左miki對自殺嘅睇法正正因為佢自殺比阿爸阻止，先有命等倒人黎救佢此後miki就相信，只要未死，總會有人救自己所以佢唔會理解倒，自殺嘅人嘅心態嗰種繼續生存，都唔會有人救自己嘅無助或者應該講，佢地唔信自己會得到救贖，所以先會自殺113.多一分好多人就係咁，渡過難關之後再望翻面對緊難關嘅人，就覺得人地只係為無關痛癢嘅事而睇唔開不過，世界唔係有咁多超人世界亦唔係有咁多奇蹟會發生跨越痛苦之後仍然企喺受苦者嘅角度睇事物，如果呢個世界上多一個咁嘅人，人世間嘅溫暖同幸福，大概就可以多一分miki理解唔倒，只係代表，佢都係普通人我發現自己有少少失望，於是就去寫埋豪仔封遺書，然後約見面交收114.社工姐姐「喂？」
寫完遺書之後，我就打電話約豪仔出黎「今晚比封遺書我抄？
唔約灣仔見可以嗎？
我諗8點左右我見完個客就黎。」
「好，8點灣仔等。」
約好之後，我屋企大門又傳黎叮噹聲「我幫你開門！」
我句「唔好」
都未講，miki已經標左出去「社工姐姐！
？」
唉，真係社工「點解琪琪你會喺度嘅？」
我行出去，見倒一個好似ff入面tifa咁嘅靚女，同miki好開心咁重聚我都係後來先知，原來負責睇我嘅社工，就係以前同miki住過一排嘅社工姐姐115.午餐肉佢叫阿文，廿八歲，父母健全，好似再世德蘭修女咁嘅女人佢每個月會聯絡我做翻輔導工作，但係我都唔係點理佢，結果就變成佢自己踩上黎我屋企好多時我會扮屋企無人，不過今日比miki搶住開左門「我黎探病架，因為阿金唔舒服。
姐姐點解過黎嘅？」
「我黎同阿金做例行輔導架。
你識阿金架咩？」
「識呀，我搵佢做訪問丫嘛！」
「原來係咁。」
阿文入左黎，佢拎住個環保袋，唔洗問都知佢又買午餐肉上黎比我「你係唔係仲幫緊人寫遺書？」
阿文擅自入左我廚房，將啲午餐肉罐頭放入廚櫃，同埋將過左期嘅罐頭丟走「係。」
「你仲要咁樣懲罰自己到幾時？」
「我都唔知。」
阿文嘆左口氣，開左一罐午餐肉，準備煎比我食「都係嗰句，我唔會食。」
「都係嗰句，我會繼續煮。」
每次我比阿文入屋嘅公式對話，我地都慣哂「我食我食！」
唔同嘅係，今次多左miki插嘴116.唔好去雖然阿文都好熟手，識得將午餐肉煎到乾身金黃脆邊，但係我唔會食「社工姐姐煎得好靚喎！」
miki好似個第一次見阿媽煮飯嘅bb咁，好興奮我收拾好紙筆同信封，計時間幾點出門口午餐肉上枱，我當睇唔倒「又去見客？」
「係。」
阿文皺眉，佢一直都對我嘅工作好唔滿意應該話，係討厭我幫人寫遺書佢企喺社工嘅角度睇，幫有情緒困擾嘅人寫遺書，只係助長佢地嘅自殺念頭「唔好去。」
阿文拉住我117.我劈！
「你咁做只會又多個人死。」
阿文捉得我好實「嘩！
真係煎得好脆！」
miki自己坐低左用叉食午餐肉「就算我無幫佢地寫遺書，佢地都係會死。」
「真係好好味。」
miki又塞舊午餐肉入口「我講過幾多次，你咁係鼓勵緊佢地自殺呀！」
阿文以前唔會咁同我嘈，但係佢完全無辦法接受我咁做「我從來無叫過佢地去死。」
「唔准去！」
「我劈！」
miki一下手刀劈開左阿文捉住我嘅手118.在五含皺磁度喇我望住miki，幾乎笑出黎，因為佢成隻倉鼠咁將啲午餐肉塞到成口脹哂「琪琪你做乜？」
「在五含皺磁度喇。」
「呑哂先講野啦你。」
都唔知好嬲定好笑佢呑完再講：「再唔行就遲到喇。」
miki推我去門口，今次到佢比阿文捉住「琪琪，你都係反對自殺嘅人，唔通你覺得阿金做得啱咩？」
miki諗左諗，笑左一聲：「呵呵，唔知喎。」
然後補左句：「所以我都係睇左阿金點做先再算啦。」
阿文聽完，有啲錯愕，放左手119.夾硬拉走我地三個，一直落到樓下，都無出聲得miki一個喺度哼鐵達尼號首歌我同miki落地鐵站，阿文又跟埋黎「我要睇住你。」
講真，我無諗過比佢地旁聽比個毒撚望住兩個靚女，佢實緊張到講唔倒野去到灣仔，我同豪仔就喺pacific見面臨入去，miki就拉住阿文：「我地去行街街丫！」
「吓？
咪住咪住」
阿文未黎得切反抗已經比佢夾硬拉走左120.窩心定陰森？
「你諗住幾時死？」
豪仔同我講，聽晚，阿嵐婚宴嘅同時自殺地點係旺角某一間時鐘酒店，佢會吊頸「可唔可以代我去飲阿嵐嗰餐？
幫我比我封遺書佢。」
豪仔已經通知左阿嵐有事去唔倒，但係託左一個兄弟親手比禮佢佢一路抄遺書，一路微笑到呢一刻，我都未知佢嘅笑容代表緊啲乜係窩心？
定係陰森？
121.包剪揼「點呀點呀？」
miki同阿文已經企左喺外面等我「聽晚代佢去飲。」
「正喎！
又有野食！」
miki開心到拍手「邊個係你個客？
我入去同佢傾。」
阿文正要入去，我就同佢講，豪仔一早走左阿文雖然係好谷氣，但係都吹我唔脹「聽日我同你去飲。」
miki同阿文異口同聲咁講「社工姐姐又想去？
咁我地猜包剪揼丫，三盤兩勝喎。」
佢兩個真係猜起上黎122.開房自殺第二日，豪仔同我喺旺角見最後一次面我地無約過，所以佢見倒我嗰陣都有啲驚訝「平時我會見證我客人點死，但係你開房自殺，我唔方便在場。
不過，我睇住你上去。」
豪仔眼濕濕咁，摟左我一下「多謝，靠你喇。」
「嗯。」
豪仔比左一張野我睇「原來係咁。」
聽完佢嘅故事，我終於知道佢嘅真正目的最後，豪仔一步一步咁，行上樓梯，開房自殺123.見證婚禮「我靚唔靚？」
黎旺角搵我嘅miki著住一條白色連身裙，喺我面前轉左個圈好明顯，琴日場智障包剪揼係miki贏左「哈哈！
我係包剪揼港隊黎架！」
點解條友可以講得出口「我無話帶你去。」
其實我一開始都無諗過帶人去「吓？
哦好啦」
miki垂頭喪氣咁上翻車我拉住左佢「做咩？」
「去喇去喇，唔好咁嘅樣。」
「真嘅？
好野！」
結果我就坐佢架車出發我明明話過唔再坐miki係咪落左我降頭？
唔係唔係，我想慳翻車錢姐，肯定係124.豪去到酒店，中式宴會廳外面寫住蔡林聯婚，新郎同新娘嘅相放喺門口場入面充斥住賓客嘅談笑聲，一片和樂小朋友一邊跑一邊叫麻雀互相碰撞「咔喇咔喇」
咁我喺門口簽名，寫左個「豪」
字「你就係豪仔呀？
阿嵐成日提起你架。」
我笑下就算，身邊嘅miki一早跑左入場拎雜果賓治黎飲，我好似帶住個細路咁「請你代替我，見證佢嘅幸福。」
我會，見證到最後125.自己一個影相環節就完，我已經坐左喺枱miki就同班細路玩緊，或者話比細路玩緊於是我唯有走過去的佢翻位新人亦離場，兩個mc上台，開始講野台下嘅賓客鼓掌miki「哦～」
咁拍手，睇黎係第一次參加婚宴「我地以熱烈嘅掌聲，歡迎一對新人入場！」
宴會廳內嘅燈熄左，射光燈直指大門新娘眼濕濕咁，挽住身旁嘅男人，微笑進場全場嘅焦點，都落左喺一對幸福嘅新人身上而喺酒店房嘅豪仔，就只有自己一個126.我收倒「多謝嵐嵐嘅daddy同mami，肯放心比個女嫁比我啦。」
新郎話：「咁最緊要都係多謝嵐嵐即係我老婆多謝佢肯同我結婚」
一時感動，令佢有啲語塞「咁新娘又想多謝咩人呢？」
mc問「多謝阿浩肯聚我，多謝我班姊妹，今日真係辛苦哂你地。
仲有多謝爸爸媽媽啦，同埋antieuncle，仲有太多單位要多謝喇」
停左兩秒，阿嵐繼續講：「最緊要多謝我最好嘅朋友豪仔，雖然佢去左外地做野黎唔倒，但係我最想喺公開場合多謝佢。」
「一直以黎佢都好支持我，咁多年黎好多謝你我諗佢喺外國都收倒嘅。」
嗯，我收倒127.sameonyou搞左一輪婚宴嘅例行儀式，賓客就舉杯祝福，亦夠鐘上菜「我食飽可唔可以去玩？」
miki問「你食得飽先算。」
「得唔得姐？」
「得喇得喇，我話之你死丫。」
「嘩！
播緊鐵達尼號首歌呀！」
我地枱其他賓客好奇咁望下我地真係好shame「你有無睇過？
youjump,Ijump！
youeat,Ieat！」
miki夾左塊乳豬比我我放入口時佢又放入口，好似係玩緊扮我嘅遊戲「你正經啲食啦，真係sameonyou呀。」
「shameonyou呀死蠢！」
128.今晚嘅快樂其實個個結婚嗰晚，基本上都大同小異影相、就座、新人入場、致感謝詞、食飯、睇成長片段、食飯、離場可能全場，除左啲小朋友之外，得miki一個會對每個環節都興奮到大呼小叫「我都想著婚紗」
佢細細聲講：「爸爸同媽咪，以前係咪都做過呢啲野？」
佢父母結婚果晚，又點會諗倒，最後嘅結局會鮮血淋漓？
或者係因為，佢地一早已經忘記左結婚當晚嘅感動，所以佢地嘅婚姻先會悲劇收場就算係而家喺台上甜笑緊嘅阿嵐同阿浩，又有邊個可以保證佢地嘅未來係幸福快樂？
無，無人保證倒不過，至少今晚，豪仔叫我代替佢見證嘅今晚，阿嵐係實實在在咁，得到過幸福快樂129.安息啪咔張凳側傾，反左落地下撞跌張凳嘅細路喺度喊我都係第一次見細路撞反張凳枱上面條魚，食得七七八八，已經失去左溫度頭上嘅燈，好似因為接觸不良，微微斬左一下我望向頭上嘅吊燈，合埋眼：「安息。」
130.豪仔個朋友到散席離場，一對新人就企喺出口同賓客講再見，由於太多人走，我同miki決定一陣先離場大約十五分鐘之後，第一轉賓客走左，我地先乘機出去「多謝哂多謝哂，招呼唔到。」
阿嵐送走一個長輩之後轉身，就見倒我唔知佢感覺倒啲咩，但係佢問我：「你係豪仔個朋友？」
「係。
恭喜你。
呢封係豪仔比你嘅。」
我拎左個紅色信封出黎交比阿嵐「佢個死仔，原來都結婚喇？」
我笑一笑，同佢講再見「阿嵐嗰晚結婚我諗都係用紅色信封會好睇啲。」
豪仔既說話，已經無必要轉述131.睇遺書「唔到底封遺書寫左乜？」
我又好失策咁上左miki架車「只係寫左豪仔同阿嵐嘅回憶姐，無乜特別。」
我伸手，示意miki唔好開車住封遺書，係豪仔十年黎，印象最深嘅甜蜜回憶佢連自殺原因都無交代到，因為無必要我拎左自己份原稿出黎，遞左比miki或者，我係希望佢可以了解一下豪仔點解自殺至於點解咁希望，連我自己都唔知「你肯比我睇？」
miki難以置信咁望住我「係，睇完就送我翻屋企。」
132.豪仔嘅遺書阿嵐，每一年生日，我總是在十二點正跟你說生日快樂。
因為我希望自己能成為每年第一個祝福你的人。
今天，也想跟你說句，生日快樂。
對了，今天還是你的新婚夜，多說一句，新婚快樂。
還記得我每年都會摺一顆心送給你嗎？
雖然我想一直親手送，送到我們都滿頭白髮，但接下來，我沒法繼續這樣做了。
一直沒跟你說，我大概不會回香港了，我們也最好不要再聯絡吧。
雖然沒法親手送，但寄給你還是可以的，你還是會收到的。
畢竟是我說的，送到你老都送給你的，我說得出做得到呀！
其實我的心意你比誰都更清楚，我愛你愛了十年，哪怕你已經說過，真命天子不是我。
曾經，我對你的愛是有條件的，因為希望你會和我在一起，希望你報答我。
但早就被你拒絕過兩次，我的付出已經沒有可能得到回報了。
為何我明知沒有回報，還是要付出？
我不知道，大概是因為我真的愛你吧？
愛到希望你幸福，就算給你幸福的人不是我。
你曾經是我的世界，不，一直都是。
你也知道我沒朋友，跟家人關係又不是好。
也許因為從來都沒感覺到愛，所以你稍稍對我好一點，我已經喜歡你了。
很奇怪吧？
我明明是個不知道愛是什麼的人，我卻知道，我愛你。
對不起，很肉麻吧？
但這是我最後一次跟你說話了，就容我肉麻一點吧，反正你又不是第一次聽我表白了。
很想看到你甜甜的笑，也希望你一直甜甜的笑。
只要你幸福快樂，我就滿足了。
祝你和阿浩，白頭到老。
133.個心有事嘅人「我唔明喎。」
「有乜唔明？」
「雖然封遺書講豪仔嘅感情就講哂，但係到底佢點解要自殺？」
miki比翻封遺書原稿我「豪仔只係想一直守護阿嵐嘅笑容姐。」
「咁我仲唔明喎。
同佢要死有乜關係？」
我諗翻起豪仔比我睇嘅器官捐贈卡「佢自殺，係因為要捐個心」
「吓？
！原來係咁呀？
啱啱又睇唔出阿嵐似有乜事喎，佢個心做咩？
心臟衰竭？」
miki又搶對白，仲要搶錯「個心有事嘅唔係阿嵐。」
「吓？」
「個心有事嘅係新郎，即係阿浩。」
134.無捐血豪仔每年有幾件事一定會同阿嵐一齊做，其中之一就係捐血三個月前，例行一齊去嘅捐血日，阿浩陪住阿嵐出現雖然話豪仔同阿嵐好好朋友，不過阿嵐一直無咩契機講自己有男朋友，佢亦無主動提起佢地雖然會食飯，但朋友間食飯好少會宣示主權咁帶埋伴侶出席，何況豪仔無女朋友，阿嵐攜眷出席只會令佢難堪又可能，知道豪仔心意嘅阿嵐，唔好意思同佢講，自己有男朋友就咁一直到捐血嗰日，因為阿嵐捐完血會頭暈，所以阿浩就出席陪住佢，捐完就送佢翻屋企令豪仔奇怪嘅係，阿浩無捐血135.A+豪仔捐完血，雖然想問阿浩點解唔捐，但係佢唔敢問「你實好奇怪，點解我大人大姐唔捐血係咪？」
或者係感覺倒豪仔嘅疑惑，阿浩自己講呢個話題「咁點解？」
阿浩指一指自己心口，無奈咁笑：「我個心有事，唔捐得血。」
「有事？」
「係呀，等緊換心。
醫生話，等唔倒的話，今年年尾就無命。」
「咁有無心？」
「阿嵐嗰個囉，我梗係唔要啦。」
「你又係A+？」
「係呀，你呢？」
「一樣。」
「咁我地係朋友喇。
同血三分親，哈哈！」
阿浩同豪仔握手136.守護佢嘅笑容「我地遲啲結婚架喇，始終我無乜時間。
雖然係急左啲，但係阿嵐係都要快啲結婚。」
臨走，豪仔就收到阿嵐同阿浩嘅請帖豪仔話，阿嵐比張帖佢嘅時候，笑得好甜佢拎左之後，阿嵐同阿浩對望，微微咁笑嗰種多一個人見證倒自己幸福快樂嘅甜蜜，豪仔知道自己比唔倒阿嵐「嗰一刻嘅阿嵐，好靚。」
豪仔當時，都係心痛居多中意足10年嘅女人比人搶走左，話真心祝福佢地都肯定係呃人嘅但係，心痛之中，望住阿嵐嘅甜笑，原來仲會有少少釋懷，同鄧佢開心嘅感動「我想守護佢嘅笑容。」
137.用一個心，救一條命正常人嘅思維，應該都係等阿浩心臟病發死左之後乘虛而入，不過豪仔唔係阿浩先係阿嵐可以幸福微笑嘅原因，所以阿浩唔可以死一旦為你帶黎幸福嘅人離開左，就係無左就算另一個人替上，都係無意義就好似細個玩暴龍機好開心，壞左之後阿媽買翻個他媽哥池比你咁就算都可能玩得開心，但係嗰種快樂，已經唔係玩暴龍機嗰時嘅快樂所以，豪仔要救阿浩用自己個心，救情敵條命138.同情miki講唔出野「佢之所以去時鐘酒店開房自殺，係因為夠鐘就有人收房，好快會比人發現。」
如果佢死左無人知，時間太耐，內臟會受捐，所以要盡快比人知佢死左就黎收房嘅時候，豪仔就吊頸「豪仔個腦係咪有問題？」
「或者啦。」
「你唔覺咩？
邊有人會用自己條命救情敵架？」
「人地唔夠你慘又唔比人自殺，人地自殺救人你又話人有問題。」
「唓！
你問十個十個都會話豪仔痴線！」
「佢係。」
「封遺書仲要扮去外地，聽日新聞一報就知啦！」
「阿嵐完全唔睇新聞，所以唔會知。」
「咁豪仔屋企人同朋友都會同阿嵐講。」
「佢無乜朋友，最熟得阿嵐一個。
佢屋企人就連佢識阿嵐都唔知。」
如果豪仔無屋企人，就真係毒到有日消失左都無人知「咁仲有仲有！
佢死左點繼續送心心比阿嵐？」
「佢一早摺定左九十九個，交比我每年寄一個過去。」
「咁咁咁」
「你，係唔係同情緊豪仔？」
miki嘟起個嘴：「咁咁人地無諗過佢會因為咁自殺加嘛！」
我嘆左口氣，摸一摸佢個頭「開車啦。」
139.無喎miki送完我，就自己翻左去翻到屋企，實在太攰，沖涼訓教星期日起身，已經兩點，我拎翻豪仔封遺書出黎，睇最後一次miki講得無錯，豪仔係唔正常用繩環住自己條頸嘅時候，佢到底諗緊咩？
為左救人而自殺，我唔知道值唔值得但如果，豪仔覺得值得，咁就夠我望向收錢嘅時候收埋嘅九十九個紅色心心，以後每一年，要寄一個出去我拎起打火機，準備燒左封遺書手機鈴聲響起，邊個呀頂「喂？」
「無喎！
無喎！」
係miki「咩無呀？」
「無人捐心比阿浩喎！」
咩話？
140.邊有咁快原來琴晚婚宴之後，經過一大輪舟車勞動，阿浩心絞痛入左院由於及時送到醫院，所以暫時無生命危險點解miki會搵倒阿浩？
話說佢琴晚送完我翻屋企，竟然自己翻左去婚宴場地，因為佢想將豪仔件事講翻比一對新人知豪仔就係唔想佢地知，想做無名英雄點知miki去到發現有救護車，阿浩就喺親戚嘅保護之下被送左入院miki跟住去醫院，但係佢同阿浩非親非故無得睇咩事，於是今日先再探阿浩「你係？」
「我琴日有飲架，見你送黎醫院有啲擔心。」
「有心喇，我成日都咁，個心有事。
可惜仲未搵倒心臟移植。」
「大佬呀，豪仔琴日先死炸，邊有咁快呀！」
我即刻鬧miki一鑊141.係邊個？
「唔係喎，我走左去相關部門查過，佢地話無收倒有人捐心呀！
真架！
我仲搵倒琴日搶救豪仔嘅醫生，佢話豪仔無器官捐贈卡喎！」
我皺左眉頭，佢明明比張卡我睇過，點會無左？
係豪仔自己扔左？
定還是有人收埋左？
豪仔會扔張捐贈卡？
無可能「呀！
啱啱收倒料喇，豪仔唔係無捐，係佢個心捐左比另一個人！」
無捐比阿浩，比左第二個？
無可能豪仔個心，係比人搶左即係話，有人踐踏緊我客人嘅心意問題係，係邊個？
142.查一個人miki話會繼續查，然後就cut左線始終佢有記者證，就算佢問琴晚豪仔自殺嘅事都合情合理，比較方便講起上黎，點解個心有事好似喺邊度聽過？
模糊嘅聽覺，模糊嘅記憶我打翻比miki「做咩？」
「幫我查吓一個人。
你搵倒佢去左邊就得。」
「咩人？」
143.搵緊要野不得不讚miki嘅挖料能力，真係要搵嘅客觀資料佢好快就搵倒比我「咁你打算點？」
「過兩日先去拜會。
等佢換完心，訓完ICU先算，而家去都無用。」
「咁阿浩點呀？」
「放心，佢係琴晚婚宴chur得滯先有事。
佢仲有時間等。」
「但係個心都捐左比第二個」
「唔係捐，係比人搶左。」
「個心都喺人地度我地做倒啲乜？」
「我地能夠做嘅，就係相信豪仔嘅心意，同佢個心。」
我著衫出門：「旺角等，去搵翻樣緊要野，希望仲搵倒。」
144.搶心人幾日之後，我帶埋miki，出現喺某私家醫院病房入面「點呀？
無錢用呀窮撚？
要翻黎搵我？」
當日，我因為無心機聽呢個阿伯講野，所以對佢話自己等心換嘅事基本上係左耳入右耳出「我淨係黎問你幾個問題。」
我諗起星期五晚，豪仔話要喺灣仔見客「好丫，不過你問我一條，我問翻你一條。」
「好。
你星期五係咪見過豪仔？」
「係呀，佢係我經紀。
到我，你點會搵倒我？」
我指一指miki：「我大約估倒你做乜，所以應該會轉醫院，就叫佢幫我查。
你點知豪仔嘅血型？」
「問咪知。
好喇，窮撚，睇你有幾巴屎閉，阿叔我做左啲乜呀？
講黎聽下。」
145.你仲唔冚家剷！
「你一早知道佢要自殺，亦知道佢會捐個心比人。」
「係呀，佢同我講好快就唔會再跟我啲投資計劃，問完就知佢要自殺。
阿叔唔問住，繼續聽，你講丫。」
「你係咪知佢要去邊度自殺？」
「知丫，佢講過。」
「豪仔同我講過佢有將個心指定捐比邊個人。
仲有，我見過豪仔張器官捐贈卡，但係唔見左。」
阿伯「唔～唔～」
咁點頭「最後個心去左你度。
你搵人偷左張卡。」
我拎翻之前趕去旺角搵嗰張捐贈卡出黎，雖然斷開兩半，但係我同miki總算喺間時鐘酒店嘅垃圾房搵倒「係你叫老闆娘偷走張卡。」
聽完，阿伯哈哈哈哈咁笑：「係呀，叫人搵酒店老闆娘，開個價就搞得掂。
唔止喎！
我仲出錢比人改左電腦個資料庫。
將個心捐比自己！」
即係話，老闆娘發現屍體之後，就拎走左豪仔張捐贈卡因為醫生見唔倒張捐贈卡，所以入電腦嘅database睇豪仔有無登記過器官捐贈而資料庫一早已經比人改過豪仔個心，就順理成章咁比阿伯搶左miki即刻大叫：「認喇咩！
今次你仲唔冚家剷！」
146.有無聽過咩叫老屈？
miki拎左支錄音筆出黎：「錄左音喇我！
你死梗啦！
你知唔知自己犯左法架？
聽日等睇頭條啦！」
佢個姿勢直情好似超人變身咁，好有戲劇性佢個死蠢，拎出黎做乜呀？
阿伯即刻話：「哎喲，阿叔我好驚呀～」
然後佢笑：「呢個世界無野係錢解決唔倒，你投去邊間報館呀？
小妹妹，你知唔知㩒住一個人把口都有巿價架？」
「我死唔信無一間報！」
「你投一間，我就㩒一間！」
「我po上網！」
「其一無人會理你，其二好快會有人拎證據出黎，話你段錄音係合成。」
「吓？
段錄音係真架喎」
「小妹妹，有無聽過咩叫老屈？
阿叔請嘅人連電腦庫都改倒，改你段錄音有幾難？
只要有錢，要屈翻你誹謗同坐監都好容易架炸。
你唔洗驚，阿叔唔會屈你坐嘅，係都賣你去做雞啦，你咁靚！」
阿伯摸住下巴視姦miki，嚇到佢即刻企喺我身後面「好易架炸，買班黑社會搞完你賣埋都無人知。
呀唔係，近排買警察好似平啲。」
miki即刻扁嘴，雙手㩒實自己下體147.要守護嘅笑容「點呀？
吓窮撚，做乜唔出聲呀？
你吹得阿叔脹咩？」
我握拳太用力，指甲刺入掌心，幾乎出血咁滯情況就好似望住689犯法，但係無任何野制裁倒佢一樣咁可以點？
個心已經喺佢度我做倒乜野？
我只係一個寫遺書嘅人我深呼吸左一口氣「阿伯，你有無野想喺遺書度講？」
「換撚左心仲遺乜書呀？
吓咩呀？
嗰日走得咁瀟灑，吓今日翻黎求我比生意你呀？」
「咁你真係好可憐。」
我仍然有野可以做，我都同miki講過，相信豪仔嘅心意，仲有相信佢個心我相信人心，唔單止係一個器官「豪仔，你甘心咩？」
我知，豪仔聽得倒「吓你吓講乜尻吓」
阿伯㩒住自己個心，好似呼吸困難咁我知，豪仔唔會甘心因為佢要守護嘅，唔係呢個仆街佢要守護嘅，係阿嵐嘅笑容148.報應有錢阿伯最後死左，聽講話係好罕見嘅急性排斥本來最危險嘅急性排斥應該係啱啱移植心臟之後幾個鐘頭內嘅反應不過阿伯嘅情況係，移植過程好順利，排斥反應亦唔大所以根本無任何人會估倒阿伯幾日之後先再急性同劇烈排斥，搶救無效致死，醫學上嘅可能性仲低過獨注中六合彩十億據講，佢死嘅時候，六個老婆同十五個仔女，無一個喺佢身邊「哼，個阿伯咁衰，係報應呀！」
miki話而我覺得，係豪仔以自己嘅意志報仇不過，豪仔同阿伯同歸於盡，雖然係好轟烈，但係個心已經唔可以再移植豪仔連最後嘅願望都無辦法達成，點解個天要咁玩佢？
149.阿嵐第二日夜晚，我帶左一樣野去筲箕灣，根據豪仔比我嘅地址去到阿嵐同阿浩屋企樓下miki都同我一齊，因為對呢個個案，佢好想睇到最後等到大約七點半，我地就見倒阿嵐翻黎「咦？
你地係豪仔朋友？」
阿嵐笑一笑，又講：「其實你地唔係」
無錯，阿嵐一早知道我同miki，咩都唔係「吓？
你點知架？」
「豪仔一直都無咩朋友，點會無啦啦彈個兄弟出黎？」
「咁你唔踢爆我地嘅？」
「無必要丫，無論點都好，我相信你地都係幫豪仔嘅人。」
「嘩！
係呀！
你同阿金一樣識讀心術喎！」
「阿嵐小姐，有無時間同我地坐低傾傾？」
「可以呀，上黎坐啦。」
150.心理準備上到阿嵐屋企，瀰漫住一股新婚夫婦小窩嘅感覺，不過阿浩又入左醫院，所以得阿嵐招呼我地佢拎左兩杯茶比我同miki，然後坐低阿嵐眼入面，有淚光「我有心理準備架喇」
原來佢，一早已經感覺倒「本來我地係唔會黎搵你講，因豪仔嘅本意係唔希望你知。」
「佢細個已經係咁，次次幫完我都唔聲唔聲。
咁你地搵我係豪仔有咩意外？」
「豪仔已經自殺死左。」
沉默左一陣死訊慢慢沉入阿嵐嘅靈魂之中佢緊閉嘴唇，點點頭，一直徘徊喺眼眶嘅淚水，一粒粒咁滑過面頰阿嵐嘅淚水，喺佢下巴聚集，最後跌落枱上151.我盡哂力「豪仔自殺，係想將個心捐比阿浩。」
阿嵐大啖大啖吸氣：「我個心理準備真係廢」
佢完全無諗過豪仔嘅動機，係救自己老公拳頭打左喺枱上面：「點解點解你成世人都係咁樣」
點解次次都幫完我唔出聲？
阿嵐不停拎紙巾抹眼淚「遺憾嘅係，個心比一個富豪搶左。
佢用錢買通左好多人，將本來指名捐比你老公個心，轉成捐比自己。」
阿嵐聽完，一時都唔知點反應好「個阿伯真係好衰架！
你唔好怪豪仔啦」
miki幫口「雖然個富豪最後死左，但係豪仔個心，已經捐唔倒比你老公。」
阿嵐自言自語：「無所謂無所謂喇」
「豪仔佢話每年你生日送個心比你，今年無送，因為佢諗住送自己個心比你地。」
所以，既然去到最後，計劃失敗左，作為補償，我就代豪仔送翻個紙心比阿嵐我將豪仔摺嘅心拎左出黎我知道，咁做係毫無意義「始終風險都好大，未必真係成功。
所以失敗的話，就請你幫我補翻個紙心心比阿嵐」
同埋話比佢知，我盡哂力靠你喇152.我知「豪仔佢，已經盡哂力。」
阿嵐拎左個心，抱住佢，好似想將個紙心㩒入自己個心入面咁：「我知我知！
多謝你！
多謝你呀！
嗚」
我向阿嵐叩左一個頭，額頭即刻紅左：「好對唔住。」
阿嵐不停搖頭：「夠喇已經夠哂唔好講對唔住」
因為阿伯嘅介入，最後任何人都得唔倒救贖阿伯自己無左條命，連帶令豪仔白白犧牲，亦令阿浩無心換而阿嵐就無左一生中最好嘅朋友，同自己最愛嘅男人153.已經無用喇我同miki上翻車，無開車，無出聲直到最後，無任何人得救徹頭徹尾嘅悲劇「人嘅惡意，真係可以摧毀哂所有野。」
隔左好耐，竟然係我開口先「最衰都係個阿伯！」
有權有錢嘅衰人，可以將平凡人最後嘅願望都呑噬到一乾二淨我低頭，捉住左自己嘅手臂，好用力，好用力咁捉住miki隻手放左過黎，輕輕捉住我「你話，要信豪仔嘅心意加嘛。
我信架。」
已經無用喇豪仔個心排斥到阿伯死，已經係一個奇蹟一個肉體同器官都消逝嘅人，仲點創造奇蹟？
「豪仔嘅靈魂同精神會守護阿嵐？」
miki側頭問我我無奈咁笑左一下：「唯有咁安慰自己。」
我唔相信，一個人嘅靈魂同精神，可以守護人更加唔好講，扭轉而家呢場悲劇在生嘅我地都做唔倒，何況死左嘅豪仔？
154.換心成功？
大約過左一個星期，我突然收倒miki嘅電話「而家過黎交叉醫院！」
我去到嘅時候，miki帶左我上病房「你好嗎阿浩！」
miki放低個果籃，好開心咁打招呼「從來未試過咁好。」
我發現，佢面色好左「恭喜你換心成功呀！」
「多謝你。」
吓？
乜話？
做咩事？
換左心？
睇黎又係miki主動接觸阿浩先知嘅最新近況但係邊個換心比佢？
155.夢起初我仲以為係阿嵐，但係半秒就推翻左呢個假設如果再有人犧牲，miki一定唔會咁興奮阿嵐隨後拎住熱毛巾，入左病房歡迎我地佢用熱毛巾幫阿浩抹面阿浩向老婆微笑，然後好似要確定一啲野咁，向阿嵐點頭阿嵐合埋眼，以點頭回應於是，阿浩終於開口「我想問，你地係咪識得豪仔？」
我同miki點點頭阿浩一個大男人，竟然兩隻眼紅哂阿嵐都令轉身，搏頭喺度震，靜靜咁流眼淚當我問完發生咩事之後，阿浩將佢嘅一個夢講左我知聽講佢昏迷期間，一直發同一個夢156.贏左佢坐左喺醫院內建嘅公園仔度，坐左好耐，見倒有個廿幾歲嘅男仔走過黎「你有事唔開心？」
個男仔行近左，先發現原來佢係豪仔傾左一陣，佢同豪仔講：「醫生話我最盡得翻一個月命。」
「係呀？
我都得翻一個禮拜命。」
佢望下豪仔嘅西裝，點都唔似重病「因為，我要自殺喇。」
豪仔笑住講「點解？」
「我要捐個心比一個男仔，佢係我最愛嘅女仔最愛嘅人」
「咁咪即係情敵？
！情敵你都救？」
豪仔托一托眼鏡，耷低頭：「佢死左的話，個女仔會好傷心。」
「你死呢？
你死個女仔就唔傷心喇喎？」
「都傷架，但係個男仔救得翻，佢地就幸福快樂喎。
我就算唔死，都比唔倒嗰種幸福佢。」
豪仔抬起頭，陽光好似射光燈咁，令佢嘅笑容更加燦爛視線變得模糊「咦？
點解你喊？」
「感動囉。
我從來無見過好似你咁嘅人。
好，我都去登記捐自己啲心肝脾肺腎出去。」
「你都好好人喎。」
「邊夠你好人。
係喇，你叫咩名？」
我？
我叫豪仔然後，阿浩就醒左，捐贈者嘅心臟，已經好穩定咁喺佢體內跳動緊無排斥反應，手術成功聽聞，人心入面都有記憶存在阿浩話，佢見到嘅一定就係捐贈者生前嘅記憶嗰一刻，向來好少有情緒嘅我，竟然有啲鼻酸「豪仔贏左」
我無辦法控制自己唔講出口我望向miki，佢向我點點頭：「係呀，豪仔佢贏左喇」
157.改寫悲劇結局我都係今日先真正明白，少林足球入面句：「唔緊要，你個人行開左姐，你嘅精神永遠都會喺翻度。」
人嘅惡意絕對可以將所有野毀滅，阿伯已經做左個例子出黎但係豪仔，改寫左悲劇嘅結局「等我收豪仔入我個超人名單度先。」
miki拎左本筆記出黎，抄低左豪仔個名「佢一定仲喺天上面守護緊阿嵐同阿浩嘅。」
嗯，我而家信喇我拎翻豪仔封遺書出黎，燒左佢「點解要燒？」
「只係同客人分別嘅儀式，係我嘅習慣黎姐。」
我諗翻起啱啱阿嵐同阿浩流嘅眼淚，對佢地黎講，豪仔嘅心意，已經入左骨白煙飄揚，與虛空相融豪仔，你成功左喇158.膠都廢是比經過豪仔件事後，miki久唔久就會搵我上次最後無做到自殺專題，不過富豪搶心呢單新聞仲轟動，結果佢老細比左更大自由度miki而我，就成日比佢煩「三日唔埋兩日就搵我食飯，我都唔係日日有客架。」
就算有，更加多嘅係好普通嘅自殺，唔係每個人嘅故事都咁有戲劇性比如我琴日見完嘅教師，就只係普通嘅自殺「係喎，你都未答，點解你幫人寫遺書嘅？」
同一條問題miki已經問左兩次如果客人咁問，我會微笑miki問呢，我就膠都廢是比159.肥仔「好衰呀！
次次都係咁！
講比我知少忽肉咩！」
「唔會，但係我唔中意講你知。」
miki即刻嗚嗚嗚咁打我搏頭「係咪因為女呀？
係咪姐？」
我無應，打電話比我嘅新客人把聲聽落仲好細個，似小朋友到個客搵倒我嘅時候，我就知，真係小朋友目測可能係五六年級嘅肥仔，呢啲身形去日本做相撲手一定紅產平頭裝，啲眼耳口鼻好似比人踩過一腳咁我知喇，佢似懷仔小學體育服包住嘅肥肉呼之欲出咁，佢一路行過黎啲肉就一路搖佢向我點頭，又向miki點頭：「哥哥姐姐你地好。」
肥到成個不倒翁咁嘅細路miki行過去，抹走肥仔圓面上殘留嘅白粉「唔該姐姐。」
佢叫希仔，今年讀小五，十二歲，留左一次班外號係肥撚、死肥仔、大肥西、六師弟、米芝蓮日日新鮮出爐花名一個，所以更多不能盡錄今日放學佢先比同學用粉刷掟完，雖然洗左面，但係有少少未洗乾淨160.唔講「希仔呀，話比miki姐姐知你做乜要死呀？」
你條友得寸進尺搶我對白我正想話佢嘅時候，發現miki個樣，竟然好似一個媽咪，所以就由得佢問希仔放低個書包，望住地下，久唔久摸下自己個肥肚佢，唔敢講「希仔呀，你講啦，你唔講出黎姐姐點幫你呀？」
愈叫，愈唔講我相信如果希仔有見學校社工，咁佢嘅自殺念頭肯定已經受過打擊「希仔，乜你好中意寵物小精靈架咩？」
我指一指佢個小學雞書包161.水箭龜個書包雖然有啲位爛左，表面幅寵物小精靈圖又比人用原子筆劃左好多圈圈，仲有豉油跡但係起碼仲見倒小智同比卡超「係呀！」
「我中意百變怪。」
我想話百變怪個表情onon尻尻咁好撚得意，不過對住小朋友無謂講粗口「我中意水箭龜。」
「點解？」
「因為佢同我一樣咁肥，但係好勁。」
希仔好興奮咁講162.搞亂嘅概念「咁你想點寫封遺書？」
希仔話，想同爸爸媽媽講啲野至於想死嘅原因，係因為佢覺得日日翻學比人蝦，好唔開心只係好簡單嘅一句，但亦係小朋友最深切嘅感受雖然佢自己唔察覺，但係希仔其實搞亂左一啲概念miki一直無出聲，我察覺到佢對眼，就好似錄影機咁望住我今次雖然只係miki第二次旁聽，但係聽完希仔點解想死，佢完全無加自己嘅評價「希仔？
搵倒你喇！」
熟悉嘅聲音喺後面傳黎163.社工眼中嘅死神「喂hi～社工姐姐！」
miki打招呼希仔當堂縮左一下，我轉頭，就見倒阿文阿文見倒我同miki，皺一皺眉，又望下希仔，有啲唔忿氣原來佢本身喺學校同希仔做緊輔導，但係輔導到一半，希仔就話約左人要走先，衝左出社工室阿文本來見埋希仔就放工，但係工作未完成就比佢走甩，於是追出黎，你追我趕之下搵到呢間kfc「希仔，點解你會識呢個哥哥嘅？」
希仔搓住自己個肥肚，唔出聲164.布甸「希仔，我寫完遺書再聯絡你。
今日就到此為止。」
我講完，希仔望下我，本來想點頭，但係又望下阿文，最後就無比反應「咪住，你唔係下嘛？
幫個咁細嘅小朋友寫遺書？」
阿文梗係唔會咁易比我走「佢夠錢比就係我客人。」
「唔該你唔好寫，交翻比我地同校方處理得唔得？」
「唔得。」
阿文聽完，正要發火「嘻嘻嘻嘻！
姐姐唔好呀！」
希仔嘅笑聲，吸引左我地嘅注意miki走去篤希仔個肚：「好得意呀，好似布甸咁。」
希仔就怕痕狂笑，叫miki唔好搞佢本身一肚氣嘅阿文見倒佢兩個笑得咁開心，表情都軟化左「我遲啲再同你算帳。」
阿文轉向希仔：「文姐姐送你翻屋企。」
希仔佢，企喺miki後面「希仔，唔得咁架，過黎啦。」
希仔都係唔過而我就諗倒個好方法駛走miki：「希仔呀，miki姐姐跟埋你翻屋企好無呀？」
「好呀！」
165.阿誠最後希仔就跟住阿文同miki離開，而我就終於唔洗再對住煩膠miki自由嘅我亦去左見另一個客人佢叫阿誠，今年中五，係校內嘅網球校隊阿誠皮膚曬黑左，如果表情唔係咁頹廢的話，應該會幾有陽光氣息，幾似曬黑嘅方力申阿誠嘅右手打左石膏，咁佢要死嘅原因，已經好易估「我隻手係粉碎性骨折」
就算好翻，唔好話揮拍，連揸網球拍都成問題166.阿發簡單咁講，阿誠唔理父母反對，集中向網球運動發展，忽略左學業，導致成績跟唔上，所以今年轉左去一間band3學校而新學校嘅網球校隊選拔最後由阿誠對另一個叫阿發嘅男仔，佢兩個爭最後一個正選位置阿誠贏左場比賽，拎倒正選位而阿發本身入左黑社會，因為唔妥阿誠搶佢個位，於是叫兄弟喺阿誠放學嘅時候拉佢去打阿誠隻手，就咁比人毆斷左「係我叫人打斷你隻手嘅，點丫？」
167.唔會好得翻阿誠無證據證明班爛仔同阿發有關，雖然報左警，但係警方搵唔倒施暴嘅犯人當然阿誠後來就知，係阿發個社團大佬從中作梗，令調查不了了之阿發無受處分，阿誠嘅父母點追究都係無用然後佢地屋企，開始受到人騷擾比如半夜三更有人打電話去佢屋企，有人喺佢地屋企外面淋紅油只要幻想下大時代入面嘅方展博一家點比人搞法，就可以知道阿誠一家受左咩騷擾多番嘅騷擾下，最先忍唔住嘅，係阿誠媽媽「算啦仔，我地唔夠人地鬥架，算啦。」
佢阿媽驚有一日，班黑社會嘅騷擾會升級不過阿誠同佢老豆就主張抵抗到底因為咁，佢父母開始成日嘈交「個仔比人恰到上心口呀！
算你條命呀算！」
一方支持，一方反對，晚晚都為同一個問題嘈交「已經過左一個月，調查完全無進展，阿爸阿媽就日日嘈，搞到離婚咁滯。」
而阿誠想死嘅導火線，在於阿發嘅一句說話「查查查煩唔煩呀你？
拉左我又點？
你隻手都唔會好得翻架啦！」
168.無左就係無左無錯，就算所有犯人包括阿發，全部受到應有嘅懲罰又點？
隻手無左就係無左就好似細路飲鉛水變智障，父母就算成功索取賠償，仔女嘅智力都唔會正常翻而家嘅情況，係糾纏落去都無意思，只會令屋企人繼續被騷擾，父母關係繼續惡化無論如何，隻手無可能復原已經係事實，改變唔倒阿誠放棄所有野，打算全力發展嘅網球，已經離佢而去「你諗住點寫封遺書？」
169.左手嘅動作「寫完之後我會約你出黎抄你用唔用倒左手寫字？」
阿誠喺我面前郁下隻左手：「而家練習緊。」
點解個動作咁詭異？
「咁到時你再比錢我。
我應該兩至三日內可以比倒你。」
「唔該哂你。」
阿誠講完，就走左我亦翻屋企，而翻到屋企樓下嘅時候，就收倒電話，無法顯示號碼我以為係客，聽左電話先知係阿文「我而家黎搵你，我地要傾下，係同希仔有關嘅野。」
佢次次都用133扮客打比我，局我聽電話我諗左諗，答：「你黎囉，但係咪叫埋miki黎。」
170.一個禮拜我同阿文喺我屋企附近嘅茶餐廳見面「我求下你，唔好幫希仔寫封遺書。」
阿文雙手合十，誇張嘅動作引黎麻甩伙記嘅目光「我已經處理緊，比啲時間我！」
對於希仔比人蝦嘅事，校方已經處理緊，希仔班主任同阿文都分別幫緊佢「處理左幾耐？」
「都有一個禮拜。」
我哼左聲：「你地做過乜？」
「已經同希仔做緊輔導，仲有同佢父母聯絡緊。」
我聽完，對希仔想自殺嘅原因，開始有個比較清晰嘅輪廓：「希仔就輔導，父母就聯絡，蝦希仔嗰啲人又唔見你講？」
171.所謂欺凌「改變佢啲同學點對佢唔係一朝一夕嘅事黎架！
如果啲同學接受翻佢，但係希仔已經死左，佢咪感受唔倒囉！」
言下之意，就係要希仔留翻條命，等蝦佢嘅人改變我唔中意辯論，亦唔中意同人嘈，因為我講嘅野入唔倒佢地個心。
嘈，又有咩意義？
希仔未來感唔感受倒同學嘅善意，係未知之數阿文憑咩覺得，只要時間夠長，班同學會改變？
欺凌唔係一對一，因為一對一仲可以反抗欺凌係多對一，反抗的話，會比多方面嘅力量搞得更慘所以一旦成為眾矢之的，唯一可以做嘅，就係抱住頭忍耐，直到人地玩厭為止不過，幾時先會玩厭？
172.對付異類啲人成日話小朋友天真無邪，嗰種小朋友，係牙牙學語嘅bb小學生嗰種小朋友，已經識講粗口，上thisav真係咁天真無邪的話，小學就無可能有欺凌然後欺凌一方嘅父母就會話：「細路仔玩下姐，無心嘅。」
係無心定有意，欺凌者最清楚記得小學嘅時候，有個同學成日流口水，就比人叫口水怪叫足一年人，天生就識得召集群體對付異類一班瘦嘅人會排斥肥仔一班蠢嘅人會欺凌聰明人只要同身邊嘅大群體差太遠，就會成為被對付嘅對象「媽咪話做人要有禮貌，做乖仔就無人蝦。
呃人嘅」
人地揀你做目標，只係因為你肥就算你幾乖，都改變唔倒而已經成為目標嘅肥仔，就算瘦翻，都仍然係目標當然，我無咁同希仔講173.兩條平行線「我今個星期唔會寫希仔封遺書住。」
就算一個星期之後，結果都唔會改變比阿文改變倒而家嗰班同學，咁下年呢？
六年級又有另一班就算同班直升，咁到中學之後呢？
中一比人蝦，改變完班同學又升中二希仔仲要成績唔好，留過班，好嘅中學已經無佢份好嘅中學都有欺凌，何況唔好嘅中學？
假如叫希仔放眼未來，佢望倒嘅係乜野？
一直睇比人性陰暗面壓榨嘅細路，同一直都喺人性光耀包圍之下嘅社工兩條平行線，係唔會有交疊嘅一日174.唔係我判人死刑相比救得倒嘅，救唔倒嘅個案更加多希仔就屬於救唔倒嗰類明知救唔倒，我唔會浪費時間但既然阿文認為過多一段時間就可以改變希仔想自殺嘅念頭，咁我就比一個星期佢「我唔係你，我唔會試都未試就判人死刑。」
我唔望阿文：「唔係我判人死刑。」
只係佢地想自殺175.太陽我仲好記得阿文輔導我嘅時候，佢係一個好似天使咁嘅女人人又靚，身材好，再加埋心地好，做社工唔煙唔酒，中產家庭，父母和睦如果幸福可以量化，阿文嘅分數肯定由細到大都未攞過平均分以下只係，過於耀眼嘅太陽，令我呢種凡人無法直視喺純白嘅阿文身邊，灰色嘅我，已經顯得好黑佢係好熱心，好好人，好人到我唔好意思唔比佢輔導但係，可能我內心深處知道，呢個人，永遠唔會真正了解我就好似資優生唔知道搏命先合格嘅學生嘅痛苦一樣要我界定的話，我認，我係討厭阿文176.砌拼圖我下定決心幫人寫遺書之後，過左一段時間阿文先發現佢會知，係因為佢輔導嘅女仔黎搵我然後個女仔就自殺死左「你到底同佢講過乜野？
！」
我諗，阿文覺得係我推動個女仔嘅崩潰情緒事實上，佢地一早已經崩潰左阿文落力咁想砌翻好塊拼圖比人睇而我，只係赤裸裸咁將本來就爛左嘅拼圖擺出黎有啲人可能其實都想將塊拼圖砌翻好，只係佢地以為自己已經唔想砌，呢種人就需要社工陪佢一齊砌另一種人，已經唔想玩，望住好似永遠唔會完成得倒嘅一億塊puzzle，搵唔倒出路呢種人同我講：「我已經唔想砌喇，幫我話比人知，我唔想再砌。」
嗯，咁唔好再砌喇我只係個幫人寫遺書嘅人，唔係社工177.改花名過左幾日，miki又黎搵我「我當堂肥左呀。
你知唔知呀？
布甸仔屋企好多野玩架！
ps4啦xbox啦又有psv同3ds，佢屋企仲請左廚師，啲野食真係攞我命！」
「中日韓台泰印越美英澳式嘅野食，講得出個廚師就整得出，真係好勁。」
miki喺我面前揑下個肚啲肉，又真係肥左「去佢屋企玩唔係食就打機，唔怪得布甸仔脹到個波咁！」
「你講緊個布甸仔，唔會係你幫希仔改嘅花名掛？」
「係呀，你唔覺得佢好似布甸咩？」
我覺得佢似肥布歐「我諗你應該唔會唔記得，希仔就死架可？」
miki聽完，先好似記翻希仔就黎自殺嘅事實「可能可能佢唔自殺呢？
我地玩得咁開心」
178.用左手抄我伸手指，彈左miki額頭一下「好痛暴力男！」
投放過多嘅感情，最後受傷嘅只會係自己我無講出口，我知，miki遲早會親身感受倒呢個時候，阿誠亦黎到miki自我介紹話係我助手我真係無氣理佢阿誠比錢我，我亦比左封遺書佢佢用左手逐隻字抄，但係抄得好慢，啲字仲東歪西倒嗰種每一個熟悉嘅中文字，都無辦法再流利咁寫翻出黎嘅痛苦，令我皺起眉頭如果佢隻右手無事，咁封遺書唔洗十五分鐘就可以抄完而家用左手，抄左兩個半鐘其實，佢隻右手無比人打斷的話，又點會需要遺書？
179.最想食咩野阿誠無交低咩事比我做，就走左miki就叫我同佢一齊去希仔屋企「唔去。」
「去啦！
真係小朋友天堂黎架佢屋企！」
所以咪啱你個弱智去玩「陪我去玩呀！」
「你幫我問希仔一樣野。」
呢句說話，已經假設左我唔會去「問咩？」
問下希仔，佢最想食嘅，係咩野。
180.同歸於盡第二日，星期五，上課日我去到阿誠學校，喺外面見住阿誠跳落操場七層高嘅校園，每一層都有人望出黎而五樓，特別混亂嗰間學校，同一日內死左三個人一宗他殺，兩宗自殺miki間報館都有報導，佢係其中一個幫手嘅記者當佢發現其中一個死者係阿誠，就即刻搵我「好大鑊喎！
阿誠殺左個男學生之後跳樓！」
miki講得好激動，而我一早就知，阿誠自殺之前會殺左阿發先，所以無咩反應「而家練習緊。」
當時阿誠嘅動作，就係用刀桶人嘅動作決心佢係下定左，只在於殺唔殺倒阿發聽講阿誠小息嘅時候，喺眾目睽睽之下落手其他學生唔夠膽阻止，就算老師見倒都係報警，同埋保護其他學生唔好靠近「目擊嗰班學生話阿誠好似完全痴左線咁，唔敢埋去。」
因為即使阿發已經死左，阿誠仍然騎喺條屍上面，不停用刀插阿發隻右手181.割脈同日夜晚，又有新聞報導阿誠間學校，有一個教師喺屋企割脈自殺「又一個！」
「我知。」
「你又知？」
「佢係我地見希仔之前，我自己見嘅。」
我將阿誠同佢班主任嘅遺書拎出黎，準備燒左佢「咪燒住！
寫左咩架？」
「阿誠嗰封係同父母道歉，仲有講自己會殺阿發報仇然後自殺。」
既然無辦法從正常嘅途徑制裁阿發，就自己黎，哪怕係同歸於盡，都在所不惜至於佢班主任嗰封，其一係發洩對合約教師制度嘅不滿其二係：「學校不應該是這樣的。」
182.比現實改變「我唔明喎。」
「唔需要明，佢只係心痛阿誠隻手比人打斷，而自己又咩都改變唔倒姐。」
妄想自己可以改變世界嘅人，最後通常都係比世界改變翻轉頭實現倒自己夢想嘅人屬於少數，呢班人之中，發現達成左嘅夢想同自己嘅幻想相符合嘅，又更加少個老師達成左夢想，做倒教師夢想達成，但係幻想破滅「校方覺得阿誠件事，唔可以鬧大。
雖然已經報左警，但係始終無證據證明有學生同黑社會有關。」
佢係因為想改變差嘅學校，先不停應徵做band3學校嘅老師但係原來，佢咩都改變唔倒「咪搞咁多野啦，安安份份等退休咪算。」
佢雖然想搵其他老師幫手，但係校內嘅話事人都係常規教師，佢地要大事化小，單憑一人之力又做倒乜野？
而如果查倒真相，就即係話比全世界知，有學生入左黑社會雖然大家都知呢間band3學校有咁嘅問題，但係有還有，比人篤爆還比人篤爆「篤爆左就好影響下年收生。
你再搞搞震，下年就唔洗指意有得續約。」
校方嘅利益，同區區一個學生嘅利益相比，大得多所以，有學生比人打斷左隻手都可以唔理「乜學校係咁嘅地方黎架咩？」
佢連自己嘅學生都救唔倒，仲講咩靠教育改變世界183.最想帶嘅野「於是佢就自殺，順便控訴下合約教師嘅制度。
好喇，聽完你有咩感覺？」
我將兩封遺書點火「咩咩感覺？
我無咩感覺喎。」
我笑左一笑，話：「無感覺就好。」
miki側哂頭望住我：「你係咪有野要講我知？
不如講白啲丫？」
「無野。
你有無幫我問希仔？」
「有呀，佢話反正都食唔倒嘅，唔講喎。」
原來係咁，唔怪得一開始就覺得有啲地方唔協調，如果真係無估錯，就講得通喇「你今日又去希仔屋企玩？」
「係呀。」
「我聽日會約希仔見面，比封遺書佢。
你幫我同佢講，帶一樣最想帶嘅野黎。」
「吓？」
「你照講就得，佢明架喇。」
184.書包一個星期嘅限期過左，幾乎每日都去同希仔玩嘅miki，企左喺kfc外面「我怕望住佢抄遺書會心痛。」
於是，就得翻我同希仔仍然係比人畫花嘅書包，再一次證明我嘅假設我比左封遺書佢，叫佢睇一次有無問題希仔隻眼掙到好大：「點解哥哥你會知架？」
「估倒。
唔止，我仲知你」
當我講完之後，希仔就開始索鼻水，索一下，全身嘅肉就震一下「得哥哥你一個知炸」
佢一路抄，淚水就跌落信紙上面185.想摟嘅人到希仔抄完，我就比埋信封佢，將佢帶黎嘅野同遺書入落去我同佢講，應該仲有一個人，你有野同佢講於是我喺wtsapp入自己電話，然後比希仔錄音我走過去，摸下佢個充滿肉感嘅頭，平頭裝嘅頭髮喺我手心留低獨特嘅觸感miki喺外面見我地做哂野，就走入黎：「布甸仔唔好喊啦」
佢地摟埋一齊相比我，希仔更加想摟住嘅人，一定係陪佢喺生命中最後一個星期一齊玩嘅miki186.學校外嘅父母星期一，miki載我去到希仔學校放學嘅音樂聲響起，家長喺校門外接仔女放學「今日有無乖乖呀？」
「默書識唔識？」
「有無唔聽話飲可樂？」
「走喇走喇，今日學琴呀！」
「食麥當勞好無？」
「畫得好靚喎，叻女！」
家長同仔女嘅交談聲不絕於耳隨住時間一分一秒咁過，聚集嘅家長同學生一一離開校門外得翻我同miki我地兩個，就好似等緊希仔放學嘅父母咁187.離校樂音「你翻上車啦。」
「唔翻呀。」
miki好堅持要見證隔左好耐，等到差唔多5點半，我地就見倒阿文行出黎「咦？
點解你地喺度？
等希仔呀？
佢去廁所」
阿文望一望miki，見佢竟然唔出聲，即刻倒抽左一啖氣，雙眼擴大，好似難以置信咁「唔係下嘛」
阿文轉身同時，宣告所有學生要離開學校嘅音樂聲響起唔知miki感覺倒咩野，但係眼淚已經流左落黎「安息。」
188.救唔倒布甸仔阿文跑翻入學校，而我就拉住miki翻上車車廂入面，只有miki嘅喊聲佢用雙手捉實太盤，額頭一下一下撞落去「阿金」
「嗯？」
「點解我救唔倒布甸仔？
我以為佢會行出黎架點解佢最後都係自殺」
我無答佢，因為我都唔知答案「明明所有問題都解決左，點解仲要死喎」
189.扮比人欺凌同一晚，阿文亦向我講同一句說話「如果唔係你，希仔就唔會自殺！
個問題明明已經解決左！
佢無理由自殺！」
「個問題一直無解決過。」
阿文完全唔明白：「咩話？」
「我知，已經無同學蝦佢。
應該話，由見我同miki嗰日開始，希仔已經無比人蝦。」
其實，當時嘅希仔，係扮比人欺凌我同阿文喺茶餐廳嗰晚，當我話蝦希仔嘅人又唔見佢講嘅時候，阿文嘅表情有啲訝異個表情係嗰種係本來就黎成功嘅計劃，出左小意外，但係個小意外都喺情理之中嘅表情當時已經無人蝦希仔但係難保仲有個別一兩件欺凌事件，所以阿文先會覺得再用多少少時間就可以根絕欺凌問題而我嘅假設，係源於希仔面上嘅白粉如果希仔放學會見阿文做輔導，阿文無理由見唔倒啲白粉，亦無理由唔幫佢抹當時我只係懷疑，希仔面上嘅白粉，係佢喺離開學校前自己抹上自己塊面度不過既然啲粉比miki擦走左，所以阿文黎到嘅時候見唔倒，我講呢樣野比阿文知都無咩用要講得阿文明白，就講另一樣190.證明自己「你話希仔扮比人欺凌？」
「你都信佢當日比人蝦過。
但其實嗰日根本無人蝦過希仔。」
「點會？
佢個書包比人畫花哂」
「無錯，你係見倒個書包爛哂，所以先會以為仲有人蝦佢。
我本來都以為係，但嗰個書包，係希仔自己整到咁。」
希仔搵我寫遺書嗰日，真真正正無人再蝦佢於是，佢就自己製造比人欺凌嘅假象「點解？
無比人蝦，要扮比人蝦？」
「所以我話個問題，根本一直無解決過。」
無比人蝦，但係扮比人蝦嘅理由好簡單「希仔想有人知道佢比人欺凌？」
「唔係知道，係證明。
佢想向父母證明佢比人蝦，所以先整爛自己個書包。」
191.遺書原稿本來，正常人望倒希仔面上又有白粉，個書包又容容爛爛，好自然會覺得佢比人欺凌我亦一樣只係，希仔同我講遺書嘅內容嗰陣，欺凌竟然唔係最重要嘅成份，我先覺得有啲奇怪阿文個樣仲係有啲難以置信，於是我就拎左封遺書嘅原稿出黎，比阿文睇封遺書，本來只得頭一段「我等不下去了。」
睇倒最尾嘅一句，希仔就明白，我已經知佢咩事希仔同我講真話「得哥哥你一個知炸」
佢抄第一段嘅時候，我就當場寫埋封原稿，由第二段開始，先係佢真正嘅心聲阿文一路睇，一路咬住下唇，雪白嘅手指因為太用力，揸巢左封遺書192.希仔嘅遺書給爸爸和媽媽：你們在外地工作辛苦嗎？
謝謝你們新買給我的生日禮物，還有大利是。
今年生日我買了新口味的蛋糕自己吃，這是第六年自己吃蛋糕了。
我還想著每年買一款新的味道試一下，待你們回來時，告訴你們我最喜歡哪一款，讓你們買給我吃。
如果可以的話，還希望你們替我點蠟燭，讓我許願，然後我不告訴你們我許了什麼願望，因為說出口就實現不了。
曾經我是在每年的大時大節才期待你們回來，雖然你們一次都沒回來，但我可以等的。
本來這種期待應該漸漸被消磨才是，但我不想這樣，不是說只要有信念的話，總有一天會願望成真嗎？
每一天也是新開始，所以每一天都盼望著驚喜。
特別是電話接通後，你們知道我的事，說會盡快回來看我，自那天開始我便是一分一秒地期待著家門會傳來打開的聲音。
不過你們為什麼要騙我呢？
既然一開始就沒打算回來看我，為什麼又說會回來了？
我知道，工作很忙，忙是大哂的，比一切都重要，比我更重要。
但要是沒打算回來，為什麼要說謊？
你們不是教我要乖，要誠實嗎？
你們直接說不會回來，我就不會那麼期待，也不會那麼失望。
也許你們已經忙得忘了吧？
那個時候，我還以為你們真的很關心我在學校怎麼樣，但原來只是嘴上說說罷了。
我等不下去了，這六年，特別是期待著你們會回來的這半年，到頭來還是沒有人在學校門外接我放學，還是沒有媽媽煮一頓飯我吃，也沒有爸爸把餸夾到我碗中，說讓我多吃一點。
雖然六年來的生日願望都是想跟你們吃住家飯，但原來生日願望，說出來和不說出來都是一樣，無法實現的。
我等不下去了，我不等了。
193.父母其實最開始，希仔的確有比人欺凌半年前，希仔因為欺凌嘅事，搵過父母但係校方介入之後，慢慢解決左欺凌問題之後雖然仲有零星嘅欺凌事件，但係希仔見我地嗰日，無人蝦過佢而佢父母就由欺凌嘅開始到結束，都無翻屋企睇過希仔如果，爸爸媽媽今日翻黎睇我，但係我又唔似比人蝦過，佢地實以為我講大話希仔就係因為咁，喺自己面上抹白粉，同整爛自己個書包不過佢父母都係無翻黎「我明明聯絡過希仔家長」
阿文話雖然打左五六十次先有人聽，但係對方的而且確話會處理「父母收倒社工電話，實話會處理。」
至於處唔處理，同得唔得閒去處理，又係另一回事希仔上年留級咁大件事，佢父母都無翻過黎「佢地都係同希仔講，daddymami會盡快翻黎睇你架喇。
個盡快，係幾快？」
半年都未有影「你都有睇報導，你覺得，希仔阿爸阿媽，真係有翻黎處理過問題咩？」
希仔父母知道自己個仔自殺死左，都話仲做緊野當然，佢地一個鐘後，即係放左工，就訂最快嘅機票翻香港194.愛係用咩買？
正如酒鬼眼中除左酒就咩都睇唔倒工作狂嘅眼中，除左做野，亦咩都睇唔倒又或者話，除左錢，眼入面無第二樣野對佢地黎講，表達愛嘅方法就係用錢買所以就正如miki嘅描述，希仔屋企係小朋友嘅天堂，咩玩具都有，想打咩機都得只係，唔通希仔會摟住部ps4喊咩？
到底係生日禮物重要啲，定係有人一齊食生日蛋糕重要啲？
實有人話，whynotboth但我知，比希仔揀的話，佢情願有人陪佢切蛋糕，吹蠟燭195.導火線希仔自殺嘅真正導火線，佢抄遺書嘅時候咬牙切齒咁講出黎：「嗰日媽咪聽電話」
希仔只係想提下阿媽，應承過佢會同爸爸一齊翻黎不過難得接通，無理由唔東講啲西講啲先入正題「希仔呀，mamidaddy好多野做架，以後呢啲小事就唔好打黎啦。
byebye。」
咁你記唔記得要翻仲未講完，已經cut左線我拎翻阿文揸巢嘅遺書：「所以，個問題根本就無解決過。」
啪！
比人打左一巴，左邊面傳黎火辣嘅感覺「希仔父母無可能永遠唔翻黎！
總有一日會解決架！」
都係嗰個論調，只要唔死，一切就會好翻反對自殺嘅人，永遠相信未來會更好所以佢地唔會明，原來有啲人，根本無辦法去相信未來希仔，已經唔會信佢父母會翻黎等，係因為信有希望唔等，係因為信唔倒會有希望所以希仔先會話，我唔等喇我收翻封遺書，忍住痛離開睇住一個自己輔導左咁耐嘅小朋友死，阿文心入面一定唔會好受今次呢一巴，算數喇196.全家福或者係因為希仔件事令miki太傷心，所以佢足足一個禮拜無再搵我仲好，耳根清靜不過可能因為無左佢煩我有啲唔慣，我諗翻希仔自殺當日，我同miki喺車入面嘅對話「你會覺得希仔嘅問題解決左，係因為你覺得無父母更加輕鬆。」
對受過性虐待同家暴嘅miki黎講，家庭只係地獄所以佢好難理解希仔嘅心情無家長嘅屋企，miki覺得舒適自由而希仔就覺得空虛寂寞「所以布甸仔先會帶張全家福比你？」
聽講，miki傳達左我嘅說話之後，希仔就即刻喺相簿拎左張相出黎希仔最想帶嘅野，就係嗰張全家福相入面，有個女人抱住一個肥bb，個肥bb坐住喺女人大比一個男人拎住匙更餵bb食粥，bb烏個頭埋去，打開左嘴一家人都無望鏡頭，個bb係唔識望而希仔爸爸媽媽，甜蜜嘅眼神，就只係望住自己個仔曾經有過嘅幸福如果佢父母記翻起曾經，塞滿自己雙眼嘅野，唔係錢，唔係工作咁或者呢個世界無如果「婆婆同我地影架，我最中意嘅相。」
「有幾中意？」
「仲中意過水箭龜！」
對希仔而言，呢張爸爸媽媽餵佢食粥嘅相，就係佢最重要嘅寶物197.希仔嘅錄音我同miki講，你始終唔係佢父母，你無辦法比倒父愛同母愛佢「我知我真係知架」
「希仔分得好清楚，或者係小朋友嘅直覺啦，佢知你還你，父母還父母。」
我拎左電話出黎，開左wtsapp「雖然你比左另一樣野希仔，佢都有野同你講。」
我㩒播放之後，車廂內又出現翻希仔嘅聲音「miki姐姐，我未試過比人改花名都改得咁開心架，我其實好中意布甸仔呢個名。」
miki本身乾左嘅淚痕，又再次比眼淚沾濕「多謝你肯陪我食生日蛋糕，幫我點蠟燭呀。」
miki撞紅左嘅額頭，枕左喺我肩搏上面「呢個星期你日日黎陪我玩，我真係好開心架。
你知我無朋友架啦。」
我伸出手，放喺miki頭上面「真係好多謝你。」
198.小強精神本來我仲想講句，阿誠自殺嗰陣又唔見你喊不過都係算，miki某啲感覺都幾敏感，應該已經自己體會得到，點解一單無感覺，一單就喊到豬頭咁當然，明白唔投放太多感情就唔會傷心嘅道理，唔代表佢日後就好似我咁完全抽離只不過係，佢要知，陷得愈深，愈傷心知左都仲踩入去，就算傷心，都心甘命抵雖然，佢應該都唔敢再黎旁聽然後我就發現，miki呢個女人嘅精神就好似小強咁，好頑強「喂hi～係咪翻bu呢？」
佢果然又出現翻「你個腦係咪有問題？」
miki竟然仲問我有無新客人係咪真係有啲人，見過鬼都唔怕黑？
「你又想喊到變豬頭？」
miki古古惑惑咁笑：「有得乘機抽下你水丫嘛，你個搏頭咁好訓。」
「講真話。」
紅燈，停車「就算會傷心都好，我都想繼續睇。」
「繼續睇，都未必搵倒答案。」
miki笑一笑，令下個頭：「就算無答案都好，我仍然想見證佢地嘅故事。」
嘿我嘴角微微上揚，喺袋拎左樣野比miki199.心入面「咩黎？」
佢接左個信封之後，唔需要我講，已經知道答案「可能個故事去到最後，都只係悲劇。」
我伸出手，打開，展示手心嘅打火機「無論結局係點，我都會記住。」
miki拎左我個打火機「你知唔知焚燒同火化有咩分別？」
我唔期待miki會答得出我嘅答案，但係佢嘗試左答：「我覺得焚燒左就咩都無」
佢斜眼望下我，好似驚答錯題目嘅小學生咁「但係火化完會有野留低」
留喺邊度？
喺心入面200.一年阿金阿金邊個叫我？
我呀點解你仲喺度？
你唔想見倒我咩？
金仔「」
深夜，雙眼打開之後，身邊一個人都無胸口仍然好痛我望一望每晚訓前都要睇一次嘅遺書隔離個鐘，顯示係凌晨4點，星期六過兩日就清明節，咁就一年201.需要下一個客人原來已經開始幫人寫遺書寫左一年嗰兩件事，已經分別係三年前同一年前嘅事我將佢嘅遺書收翻入禮物盒，放翻去衣櫃入面仲未夠我嘅罪孽應該今生今世都還唔清親手害死左三個人如果一命換一命，我輪迴三次翻黎，都仲贖緊罪「救」
有無人救下我我即刻兩隻手㩒住個嘴我無資格求救殺人犯、死囚，係無權利求救我需要下一個客人202.我嘅死期當我合埋眼嘅時候，就會聽倒骨頭碎裂嘅聲音有時我抬起頭，就會見倒三條血淋淋嘅屍體唯獨我繼續幫人寫遺書嘅時候，佢地先會消失當我太耐無客人，幻聽同幻視嘅感覺就會愈黎愈真實如果有一日，無人再搵我所有人都獲得幸福嘅時候，就係我嘅死期203.下個客人我習慣性檢查wtsapp，miki臨近截稿日，lastseen係前日話說我做乜一on就望miki有無搵我？
算，唔深究「請問你是不是代人寫遺書？」
有一個新號碼嘅wtsapp頭上嘅屍體融入虛空「係。」
凌晨四點幾，條友竟然即刻上線覆我機：「請問可以幫我寫遺書嗎？」
幻聽消失，回復平靜「可以。」
然後，我地就相約見面204.網絡作家星期日，我地約左喺尖沙咀嘅habitu見面我到左佢都未到，於是叫個曲奇沙冰，邊飲邊等講真，我好憎人遲到杯沙冰都溶到出哂水，條友仲係鬼影都無我打過去又無人聽，咁樣消失法係咪撚化我？
3點，4點個咖啡妹都目及下我等緊咩人，可能以為我係一隻比女神放飛機嘅柒頭部隊二等兵等到5點鐘都無人我就blacklist呢條仆街「唔好意思呀，我黎遲左。」
我見倒個咖啡妹真係恥笑我，而當我望到搵我嗰個女仔咩樣之後個咖啡妹肯肯定confirm左我係等女神幾粒鐘嘅觀音兵，所以笑柒我喺我面前坐低嘅女仔，眼大大，戴粉紅色眼鏡，啡色中長髮，啱啱蓋過耳仔，著緊身t-shirt，棗紅色長褲皮膚好似從來無曬過太陽咁白，五官立體，似相澤理奈，可能仲靚啲不過上帝好公平，屬性點數加爆左外貌就唔記得加發育屬性比佢點解個胸可以仲平過miki架？
「我有啲唔舒服，啱啱睇醫生，手機又無電你等左好耐？」
我地約兩點，而家四點半，你話呢？
「我留意左十五分鐘，先覺得你應該係阿金。」
可能因為病，佢把聲比較沙啞留乜鬼意，直接走黎問丫嘛死蠢呢個女仔叫嘉儀，今年二十四歲，係一個網絡作家其實唔可以算係職業，因為佢仲未有收入「我喺高燈斷斷續續咁寫故寫左兩年，終於有一個故得倒讀者支持同回應」
十幾個故事，通常係無人睇而唔寫，或者爛尾「我十二歲開始寫小說，一直都唔敢比人睇。
兩年前終於鼓起勇氣po上網，又少人睇」
而當佢終於有一個故事多人睇，就比人惡意攻擊205.如果巴打「個故事啱啱開始左兩章，就有人冒認係我。」
有一個叫如果巴打嘅人，入佢個post留言話個故事係佢寫嘅，叫人唔好睇聽講呢個人因為成日搏出位，發表言論挑釁其他人，所以係好似過街老鼠咁嘅存在，去到邊比人屌到邊，活躍於講故台嘉儀嘅故事因為行文風格同故事結構，甚至取材都同如果巴打以前嘅作品好相似再加上佢個故事新出無耐，同讀者間嘅信任關係仍然喺建立階段，自然容易比人破壞「其他故嘅讀者都係廢是理佢，但係我個故」
就成為箭靶，負評急升206.倒戈相向「不過你唔係佢。」
「邊個知？」
我諗起無間道嘅劉德華呢個世界在乎嘅，唔係真實，而係真相有幾多人知無人知嘅真相，等同於唔存在「我無其他作者咁好運，已經比我嘅讀者認為我係如果巴打。」
只要比人認定係分身，點樣解釋都無用本來仲有零星嘅支持者，但係負評同叫嘉儀死出高燈、食屎、咪撚po啦無人想睇呀嘅留言每日都十幾個曾經嘅留名，支持，好睇，加油，努力一字一句慢慢無再喺回覆出現就好似眼白白睇住個仔本來品學兼優，漸漸比人唾棄一樣眼白白睇住自己嘅支持者，因為流言蜚語而倒戈相向，但係無能為力嘅痛苦「如果你都係網絡作家，你就會明。」
我嘅身份只係個寫遺書嘅人，所以我係唔會明但係，我理解倒佢嘅無奈一直堅持要實現嘅願望，終於有少少跡象會成真「可能有機會出書，有機會拍成電影。」
不過，而家已經無機會本來喺自己指尖前嘅夢想，已經比人摧毀左207.食白果「咁你諗住點寫封遺書？」
當我問出一如既往嘅問題之後，嘉儀就頭痛起黎佢托住額頭，五官好似扭曲哂咁「唔好意思我狀態真係唔係咁好，或者我遲啲先再聯絡你」
嘉儀講完就企起身，腳步不穩咁，我諗住扶佢，佢又伸手叫我唔好於是我就望住佢，㩒實額頭一步步離開等左成兩個半鐘食白果！
？208.清明節今日清明節，miki仍然未搵我，不過都好嘅始終今日嘅我最需要私人空間比miki知我去拜山實問東問西我檢查下自己個袋，濕紙巾，金筆落街買埋花同蠟燭，我就向墳場出發拜祭比我害死嗰三個人仆街，真係好多人我向來唔中意多人嘅地方，不過都係要黎當我去到荔枝角，順住路行去墳場，穿過隧道之後，竟然比我見倒阿文一家，阿文男朋友都喺度世界真細小小小，其實香港都真係幾細「你地行先。」
阿文駛開左父母同仔仔你咁搞法好似我地有咩不可告人嘅關係咁「對唔住上次打你」
「你仲好意思講，係咪比我打翻一巴？」
阿文點點頭，合埋眼：「你打啦。」
有仇報唔通唔報咩我伸出手「好痛！」
用手指彈左佢額頭一下209.下一次，可能就係我搶你客架喇雖然佢唔覺得我幫希仔寫遺書係啱嘅，但係佢為自己嘅衝動同嗰一巴道歉阿文就係個咁嘅人如果我同佢嘅價值觀無根本上嘅衝突，或者真係可以做倒好朋友聽講，希仔嘅父母好傷心有邊個死仔女會唔傷心？
雖然在生嘅時候無理過希仔咁滯「我會做得更加好。
就算我改變唔倒咩野，我都希望比倒我嘅關懷佢地。」
睇黎經過希仔件事，阿文有一番新嘅體會「就算解決唔倒問題，就算全世界都離佢地而去，我都要陪住佢地。」
當真係無哂方法嘅時候，一直留喺佢地身邊「下一次，可能就係我搶你客架喇。」
我拭目以待210.最想寫嘅遺書阿文知道我拜山需要私人空間，於是拍下我搏頭，就走左我行上去，沿住樓梯直上，左轉兩個靈位，左邊一個女仔，右邊一對夫婦日光日白，身邊好多掃墓人士，同好多交談嘅聲音但係，我覺得自己孤身一人，喺一個純白嘅空間之中後面企左三具屍體，四肢就好似比書頁壓扁嘅百合花瓣我深呼吸，用濕紙巾抹乾淨靈位上嘅灰塵然後用金筆補翻甩色嘅字「對唔住」
曾經都有過嘅幸福，已經離我而去我唯一能夠做嘅，就係唔好忘記佢地，背負罪孽繼續幫人寫遺書阿文認為我係懲罰自己，我承認當中有懲罰嘅成份，但係更現實嘅係，我只係厚顏無恥咁希望得到救贖當我幫人寫遺書嘅時候，屍體會消失我嘅職業，一方面保護我嘅精神以免崩潰又一方面係想補償，見證自殺者佢地生命最後一分一絲嘅情感我已經唔想，再睇漏任何野如果當時嘅我，可以留意倒佢嘅笑容底下埋藏嘅痛苦，或者我無力笑一笑：「呢個世界無如果。」
我自己最清楚將花插好，點蠟燭，分別向靈位鞠躬其實我最想寫嘅，係自己封遺書211.好驚掃墓就係咁簡單而無聊，同哂時間嘅活動但就算係咁就算來回坐車成粒鐘，只係上山抹下野，插下花，鞠個躬喺我有生之年，我仍然會黎拜佢地因為佢地係我生命中最重要嘅人而佢地已經唔喺度比我害死所以先企喺我後面我無一次夠膽轉身面向佢地可能佢地根本就唔歡迎我呢個殺人犯好驚好驚佢地，親口同我講，唔想見倒我212.拜你親生媽咪「喂，hi～去鬼左邊呀？
我趕完稿喇！」
miki又喺我屋企樓下等我，我知你趕完稿「去搵財神拎利是。」
「財神清明節都開工架咩？
有無幫我拎埋？」
miki落車，又好似雞仔咁想跟我上樓我轉身，攬住左佢：「今日，比我自己一個。」
潛台詞係你咪撚煩住我「哦。
點解你個身咁臭嘅？
食煙黎？」
我推開佢，就自己上樓「我知喇！
你去拜山！」
仆街，走唔甩出乎意料地，miki無纏住我人就係咁犯賤，見佢真係想上翻車，我反而好奇點解佢會無興趣「我都唔知拜黎做乜。」
佢完全理解唔倒拜山嘅意義係咩，就正如小朋友唔明黃家衛嘅電影有乜意思一樣miki佢根本唔會拜自己父母「你係咪連自己親生媽咪都無拜過？」
「無喎。」
「你知唔知地址？」
「知嘅咦？
你做咩又上車？」
「我地去拜下你媽咪，親生嗰個。」
213.月經「做乜無啦啦要拜我媽咪？」
miki一路揸車一路問個問題其實應該係，點解你唔拜「等你體驗下清明節氣氛。」
我唔會逼miki拜佢老竇同後母，比著我都唔會拜「你平時都唔會咁多事架喎。」
「你咪當我今日m到。」
鬼叫我睇唔過眼你唔拜山咩「男人都會黎m架咩？」
「精神上會架，雖然條巨龍唔會流血。」
「黎m會流血架咩？」
我轉頭，望向miki，我啱啱係咪聽倒啲奇怪嘅發言？
「你知黎m係咩黎架可？」
我確認下miki係咪又真心膠過龍「知呀，月經丫嘛。」
「咁你唔知黎m會流血？
我係男人都知喎！」
「以前中學生物堂有話會咩子宮內膜脫落之嘛，我以為好似甩皮咁炸喎，原來會流血咁恐怖架咩？」
作為女人，絕對無可能唔知嘅生理現象，miki竟然唔知車，停左落黎「咁你知唔知m巾係咩？」
「吓？
女人尿片囉，唔係咩？」
「你唔會奇怪點解個個要用，你唔洗用咩？」
「又無喎，你見個個戴口罩都唔一定要帶埋一份加嘛。」
我望住miki，開始了解到底係咩事「你係咪，從來無黎過m？」
214.無卵巢「有呀，沖涼嗰陣都有捽倒死皮。」
屌！
「我問你有無一個月流一次血！」
miki側側頭：「無喎。」
矮得得，波平如鏡miki講過佢阿爸搞左佢好多年，咁點解會無bb？
兩個可能性，其一係佢阿爸次次用套但係獸父仲會理做愛安唔安全咩？
第二個可能性「係呀，細個有個家庭醫生叔叔，係爸爸朋友黎。
佢幫我做過手術，不過唔知咩手術喎。」
miki嘅身體，之所以好似無發過育，廿六歲仲好似細過我咁係因為miki無卵巢215.生唔倒仔miki好似啲貓貓狗狗咁，比人做左絕育手術，切左卵巢無女性荷爾蒙，令肉體生長變成單純嘅成長所以佢先會咁矮，而且無胸咁滯miki仍然好好唱口咁哼緊鐵達尼首主題曲「你到底知唔知咁代表咩？」
「知知地啦，應該今生今世都生唔倒仔。」
繼續哼歌就好似同我講，今日太陽由東邊升起咁樣到底miki係真傻，定假癲？
「你真係知？」
「知呀，無得生咪無得生。」
最有問題嘅人，覺得自己無問題應該話，到目前為止仲係單身嘅miki，未察覺倒自己嘅體質可以令佢生不如死216.普通家庭嘅幸福假如miki心入面出現「我想同佢生bb，組織小家庭」
嘅願望，會變成點樣？
單純同人一齊就好簡單，但希望可以有愛情結晶嘅時候，惡夢就正式開始中意男仔，結婚，生仔結左婚，都永遠無可能進入下一個階段就好似跌入坑洞之中，斷腳嘅人望住出口只係一步之遙，但係永遠跳唔倒上去我諗，miki嘅潛意識多少都知道，假如佢愛上一個人，就只會有悲傷嘅未來等住佢所以即使父母死左，miki都一直單身「我係唔可以中意人架。」
因為，miki係無可能得倒普通家庭嘅幸福217.假野點扮都唔係真原來係咁，唔怪得miki見倒希仔嘅時候，個表情會咁似一個媽媽「其實，我嗰陣真係當希仔係我個仔咁架喇。
可惜丫」
可惜，希仔知道嗰種唔係真正嘅母愛講到希仔，miki又用手臂擦眼淚「假嘅野，點扮都無辦法成真。」
扮得再真，都係假嘅無得生小朋友嘅miki，永遠唔係一個真正嘅媽媽一家人幸福生活落去咁簡單嘅願望，連萌芽都唔可以，所以miki話，佢唔可以中意人「到喇。」
我地喺墳場前停車我就好似一個唔想再睇受難曲嘅細路，即刻開門落車218.靈位「阿金你唔舒服？」
講真清明節已經心情唔多好仲要同個悲劇集合體困喺車入面，想舒服都幾難「都話m到，你咪理我。」
我帶miki喺附近買左花，就叫佢帶路，去佢媽咪個靈位好快行到去，有一個靈位特別醒目，一望就見倒因為啲金字甩得七七八八，成個靈位舖哂塵一睇就知，係好耐，好耐無人拜過嘅靈位「要點搞架？」
我拎左袋入面嘅滴露濕紙巾出黎「嗰個你媽咪，你自己抹啦。」
其實，我知道miki係唔想抹「咪扁嘴。」
「咁污糟」
「就係因為你咁多年黎都無打理過，先至咁污糟。」
「睇唔倒咪當唔污糟囉，係你死要叫我帶你黎之嘛！」
miki竟然發細路女脾氣抹下自己媽咪個靈位洗死咩！
「過去抹。」
我直接落命令聽倒命令嘅miki，嘟起嘴：「你蝦人嘅」
然後就走左埋去靈位度「嘩！
呀！
！！
！！
！」
219.白彩虹miki尖叫完跳翻過黎摟住我，幾隻受驚嘅奇怪飛蟲四散飛走「嚇撚死我喇！
係咪你特登整古我架？」
「我邊有咁得閒呀，去抹啦，飛走哂喇。」
「我唔信！
仲有點算？
我差啲嚇到標尿呀！」
我無佢咁好氣，拉住佢行近翻個靈位「拿，無蟲喇。」
「咁你抹啦，都行到過黎。」
我捉住佢隻拎住濕紙巾嘅手，直接喺靈位上面抹左一下答，答答捉住miki隻手嘅手背，一滴，兩滴，好似就黎落雨咁嘅水滴，但唔係雨溫熱嘅淚珠，滴喺我手背上面灰塵滿佈嘅靈位，經過我地一抹，出現左一道潔白嘅弧形就好似陰暗嘅天空之中，一道純白嘅彩虹彩虹嘅中央，係重見天日嘅一張黑白相一個帶有成熟氣息，好似miki嘅女人，喺相入面微笑，角度正正望住我身邊嘅miki「媽咪呢個係我媽咪」
拉miki黎，係啱嘅無錯，係你親生媽媽220.最美好嘅回憶miki伸出手指，好輕力，好似怕篤破翻揀泡咁輕力，沿住自己媽媽塊面摸一摸「係真係我媽咪好似我係咪好似我？」
掉轉左喇，係你好似佢miki緊閉雙唇，但係睇得出，係笑緊佢既然一早就知呢個地方，咁佢唔黎，係因為佢選擇唔黎或者今日之前，miki都好驚親生媽媽喺佢仲係好細個嘅時候，已經唔存在親生爸爸同後母嘅暴行，miki唔想記翻起如果親生媽媽都同父母一樣，一見倒張相就勾翻起自己痛苦嘅回憶，咁miki對美好親情嘅最後一絲希望，都會破成碎片見唔倒，就唔知會勾起咩回憶，唔知，就可以呃自己，段回憶係美好嘅不過，miki已經唔洗再呃自己我唔知佢記翻咩野，不過咩都好，能夠令miki笑住流眼淚，一定係一段最美好嘅回憶221.我好掛住你我地抹乾淨靈位，用金筆補翻啲字插花，點蠟燭，三鞠躬「你可以同你媽咪講下野。」
「佢聽倒架咩？」
「可能啦。」
「咁呀我好想見你呀媽咪。」
「心入面講啦傻妹。」
「唔制。
媽咪！
！！
我，好，掛，住，你，呀！
！！
！！
！！
！」
miki嘅叫聲，好似係將咁多年嘅鬱結，一次過嗌哂出黎咁222.最簡單嘅幸福我地上翻車之後，miki無開車「摟住我一陣得唔得呀？」
佢講完已經成個身捱左埋黎，我順佢意思，摟住左佢miki話，佢見倒阿媽張相嗰刻，身體有種好奇怪嘅感覺好模糊嘅記憶浮現「打開眼嘅時候，見倒媽咪笑緊，望住我。」
用手指頭好輕力，好似怕篤破翻揀泡咁輕力，沿住我塊面摸左一下訓醒喇？
當時抱住自己嘅手臂觸感，甜笑嘅面容miki知道，嗰種就係一個女人最簡單嘅幸福一種佢今生今世都得唔倒嘅幸福摟住miki嘅雙手，不知不覺用力左摟得太實，就會痛但係此時此刻嘅miki，將手放喺我手臂上面，耷低頭：「摟實啲求下你」
223.終結嘅齒輪「我好驚自己有一日會中意人」
「我知。」
「如果我要自殺，你會唔會幫我寫遺書？」
「你比錢我就寫。」
嘿嘿，阿金你真係好寫遺書係對我自己嘅懲罰，miki搵我，我就要寫但係你問我的話，我希望miki搵我嘅一日，永遠都唔會黎「翻去喇。」
「嗯下次我陪你拜翻山丫。」
「你唔好搞破壞咪比你黎。」
就咁，清明節劃上左句號而終結嘅齒輪，已經開始運轉224.阿dick隔左好耐，嘉儀都無再搵我，但係近排只有零星嘅自殺新聞，無一則見倒佢我雖然有啲奇怪，但都無聯絡翻佢自殺都有週期，有淡季旺季，幾似做地產過去一年入面，無客就真係可以幾個月都無客今次只係過左一個月，我嘅幻聽幻視已經嚴重左我無睇醫生，亦無同過任何人講因為自己嘅罪，只可以自己承受而好好彩，終於有人搵我225.空虛、寂寞、凍「我讀書唔叻，希望你可以幫我寫得倒我想講嘅野。」
佢叫阿dick，廿七歲，兼職做文員，老豆係某大公司經理，所以全職係富二代「請問你點解要死？」
佢話生無可戀，覺得自己咩女都食過哂，無癮加上佢老豆話佢買野用左太多錢，停左比零用錢佢我睇佢個款，本身就唔係靚仔，唔打扮就似薯仔不過就算佢全身名牌，個頭又gel到咁行，都係馬騮著龍袍咁「我空虛，我寂寞，我凍呀。」
226.喜愛夜蒲阿dick一路講自己八年黎嘅喜愛夜蒲經歷又話香港女人都係雞係公廁，一show自己有米班女就濕哂又試過上大陸夜場，又去過澳門、台灣、日本夜場，真係中日港澳台嘅女都屌過我就一路聽佢哂命一路哦哦哦咁比啲反應佢始終佢個世界我無接觸過，亦理解唔倒我更重視嘅，係阿dick係一個咩人227.曾經無一個咩人先會係咁哂自己有錢？
唔係窮人，因為根本無錢唔係大富豪，因為有錢係理所當然，富貴已經滲入生活每個細節反而有啲錢，又未到真係富豪級數嘅人，或者暴發户，就會慌死你唔知咁狂話你知佢有錢因為佢唔想你知，佢曾經好窮咁咩人先會哂自己多女？
唔係毒撚，因為無女唔係天生嘅浪子同食女高手，因為有女係理所當然，佢唔洗講你知，你只會見倒佢日日都有新女所以係後天嘅player，先哂得最行話你知佢而家好多女，係因為唔想你知，佢曾經無女228.好耐無人同我講過「你嘅初戀，係點架？」
「初戀我無初戀架。」
阿dick令我諗起喜劇之王嘅張柏芝如果我會覺得柳飄飄比人呃完就做雞好可憐咁應該都會覺得阿dick初戀係發生左啲事，而令佢變成蒲精，同樣可憐女人有情傷而變公廁，可能仲有人同情但係男人有情傷而變人渣，就覺得係佢自己攞黎「你唔係無，只係唔想講。」
阿dick索一下鼻水，抬高頭望住天花板「有需要講咩？」
「同其他人唔需要，但係我想了解你。」
佢捽下個鼻好耐無人同我講過，想了解我喇229.一千次，定一次個？
女又好，朋友又好，一係就出街食飯啪啪啪，一係就淨係知我好多女但係大家都習慣左唔會講，唔會問阿dick想有人了解，其實有邊個唔想有人了解？
「原來同人搞野搞到某個時候，就發現自己仍然係唔滿足我指精神上。」
比你揀，你想同一千個女人上床，定同同一個女人上床一千次？
阿dick以前會揀一千個，但係而家，佢會揀一千次「有一日行行吓待嗰陣，比我見倒啲野。」
唔係咩咁特別，只係一對老人家，拖住手行路我繼續哦哦哦咁應230.我講雖然我無得揀客，而好多時候我對客人基本上無咩感覺我唔知係我見太多自殺者而特別敏感，定係因為阿dick個氣場令我對佢無好感我竟然講左句趕客嘅說話「你發現自己無錢就溝唔倒女，先突然醒覺自己其實好空虛。」
阿dick望住我，個樣有啲似比人當場揭穿假面具嘅老千「你講咩呀！」
一掌拍落枱，砰左一聲mosburger啲員工即刻望過黎擁有一切嘅時候醒覺自己空虛嘅人，先係真正嘅醒覺無左嘅時候會覺得空虛，係人之常情而阿dick就一路將人之常情昇華為智者嘅覺醒，用呢樣野合理化自殺行為不過佢搵得我寫遺書，我當然成全佢「你冷靜啲，我想搞清個前因後果姐。」
個順序係無錢洗，無錢溝女，溝唔倒，先到覺得空虛「唔搞清楚，會有啲難寫。」
我微笑，打圓場，等阿dick覺得我無意冒犯佢「就咁啦，我唔勉強你講初戀喇。」
我起身想走「等陣。」
阿dick捉住我「我講。」
你講，我就聽231.神秘人上阿dick嘅初戀，係中六先開始中一嗰時，對隔離班一個女仔，阿糖，一見鍾情當時仲係msn同xanga嘅年代，佢喺blog度見倒阿糖嘅msn，就add左人每日翻到屋企捕住個芒等阿糖on，已經融入成生活嘅細節足足望左一個星期，佢先夠膽鼓起勇氣同阿糖講野Sor呀，震錯人明明唔㩒入去就震唔倒人，咁嘅大話都講得出5緊要:）阿dick同阿糖，就喺中一嘅時候成為左網友阿糖中二嘅時候，同左個中三嘅男仔拍拖阿dick覺得，唔緊要，真係中意，咪等囉係呢，你幾時生日架？
4月2到時送禮物比你，想要咩？
吓？
5洗啦我會照送架thx定你先la咁@u@阿dick第一次送嘅，係一支波板糖「嗰陣特登早啲翻學校，趁佢課室無人就塞支波板糖入佢櫃筒。」
當時，阿糖仲未知阿dick係邊個祝你生日快樂，msn神秘人上232.佢係唔愛你就係唔愛你一路聽，我一路忍住唔好打冷震，不過就控制唔倒自己起雞皮雖然肉麻，但阿dick諗翻都應該覺得sweet嘅「追倒咪sweet，實際上都曾經sweet過嘅」
中學男仔咁樣追女仔，都幾似少女漫畫好難想，一個食女無數嘅男人，曾經係咁純情阿dick唯獨講緊初戀嘅時候，係用追，唔係話溝中四嗰年，終於同班，阿糖就同左另一個中六男仔一齊「嗰時我覺得，真心愛一個人，就係祝福佢幸福。」
阿dick繼續等繼續送禮物，繼續無條件關心，又因為同班而本身係幾年網友，傾得埋，所以阿dick成日幫阿糖做心理輔導最主要就係聽佢呻下男朋友呢樣唔好嗰樣唔好直到中六，阿dick知道最後一年機會，阿糖又分左手，就下定決心表白「咁好啦」
終於成功，等咁多年真係有用，誠意同真正嘅愛真係可以打動人阿dick當時覺得自己係人生贏家「但係原來，你幾愛一個人都好，佢係唔愛你就係唔愛你。」
拍左唔夠三個月拖，某日阿糖無翻學，阿dick想去探下佢，睇下咩事「喺佢屋企樓下條街，佢同另一個男仔，喺我面前行過。」
仲要扮，見阿dick唔倒233.收線當晚，佢打電話比阿糖有人接但係無人講野只有一對男女嘅呻淫聲，同張床一下一下嘅「呃呃」
聲「做咩接呀呀嗯」
阿dick能夠做嘅，就係收線「嗰一刻，我知自己輸哂。
同我一齊三個月都無搞過，同個識左一個星期嘅狗公就搞到啪啪聲。」
咁你話，女人唔係雞係乜？
係你遇人不淑姐，當然，我無講出口234.豪仔個樣父母關係同初戀，對一個人嘅愛情觀影響最深初戀付出五六年心血，換一頂綠帽頂綠帽，從根本上摧毀左阿dick嘅愛情觀對女仔好，關心，誠意，噓寒問暖，聽佢呻，送禮物，通通都係無用比唔上另一個男人一個星期嘅打情罵俏「我唔想再輸，所以開始落club溝女。」
最開頭，都有朋友叫過阿dick唔好做個仆街，係阿糖唔識珍惜，遲啲總有人識貨「班友仔愛情美滿，梗係咁講。」
你試下好似我咁哂咁多年換女朋友比第二條友屌丫，孔子都變人渣誠一路聽，我腦入面，自然咁浮起左豪仔個樣235.原來，係假嘅如果豪仔係從頭到尾都對真愛毫無懷疑嘅愛情信徒咁阿dick就係本來好相信真愛，然後半路出家入夜蒲門下嘅弟子分別係在於，豪仔所相信嘅愛，從來無背叛過佢阿嵐從來無接受佢，對愛情友情分得清清楚楚雖然豪仔會因為阿嵐同阿浩一齊而心痛，但係並無動搖過佢對真愛嘅信任而阿dick，就好似相信一個宣揚一夫一妻制嘅上帝，某日發現上帝原來有後宮佳麗三千人阿糖接受佢，令佢相信多年嘅關懷同付出可以令人愛上佢，真心有回報但原來，係假嘅深信不疑嘅信念，精神支柱完全被破壞236.一日「一個人變成仆街，真係個人問題咩？」
阿dick都曾經有過少年情懷，相信愛情嘅美好「唔通所有人天生都係蒲精咩？」
能夠相信愛情美好嘅人，係因為未見過愛情可以有幾醜陋呢個世界當然有純粹嘅仆街，但係更多嘅人，只係怕唔做仆街，自己就仆街我本身對阿dick嘅印象係負值，而家聽完，就升翻做零好感就真係好難對佢有，但至少我對佢變翻無感覺「仆街同正常人嘅分別，只係一日。」
唯獨呢一句，我係認同就正如會自殺，同唔會自殺嘅人，分別都只係在於「一日」
237.詮釋唔同只要生命之中有一日，覺得所受嘅痛苦已經遠遠超過自己可以承受嘅量，人就會下定決心自殺「如果我無經歷阿糖比人屌嗰日，我洗乜做仆街？」
我同阿dick嘅概念相同，但係詮釋唔一樣一個人經歷左啲咩，係會影響一個人跟住會做乜但係真係去做，定唔做，只係個人選擇同決定「既然你已經選擇做仆街，點解而家又會因為空虛而想死？」
「人唔親身去高原，係唔會知自己有無高山症架。」
跟住，阿dick就又開始講食女經歷238.用錢溝女阿dick19歲落夜場玩，頭一個星期都無咩頭緒直到某一日，佢先發現原來錢係可以溝女原來送禮物唔係無用，只要份禮夠貴，引誘條女上完床先送，就好有效iphone，lv，pandora，紅酒，鑽戒等等溝一條女50至100萬不等佢再三強調咁係溝女，唔係叫雞直到老豆cut佢花費為止靠外掛過關嘅人，無左外掛，就過唔倒關靠巨款溝女嘅人，無左錢，就溝唔倒女阿dick一直都企喺錢嘅前面，佢以為女人過黎係因為望倒佢其實女人行過去，眼中所望嘅，係佢身後嘅錢根本無中意過阿dick個人239.根本無贏過「諗翻，原來都無一條女講過話想了解我。」
阿dick自嘲咁笑一笑咁多年黎，我都係輸嗰個「我以為自己輸過一次，跟住贏足8年。」
原來根本無贏過無一個女仔真正愛上過阿dick好渴望有人愛，以為自己終於有人愛，最後明白原來從來無人愛過「我明喇，我寫完遺書會通知你。」
「好，咁我走先。」
阿dick同我講再見我決定食埋mosburger個蝦堡先走240.拎野比你到我食飽，走嗰陣，一出mosburger就見倒離遠嘅miki同個阿叔講緊野「唔該哂，我好少黎呢頭。」
個阿叔講完就行左去「邊個黎？」
我行過去問「吓？
唔識架喎。
我啱啱去社工姐姐度拎野見倒佢。」
miki搖一搖自己個環保袋，係罐頭聲「姐姐叫我拎午餐肉比你呀，佢話呢排忙，遲啲先搵你喎。
咁我黎上環搵你丫嘛，個阿叔又黎上環丫嘛，佢又唔識路丫嘛，姐姐又有野做帶唔倒佢路丫嘛，我咪車埋佢過黎囉。」
我又無問咁詳細「廢廢是你以為我同佢有路丫嘛！
係喎，客呢？」
「見完啦，而家翻屋企。」
「吓？
衰人唔等埋我！」
miki扁住嘴揼左我一搥「我唔理呀，都過到黎，點都上去你度坐陣先走！」
「隨便你。」
241.交比miki二等兵翻到去，miki就跟左我入屋，佢就即刻舉高兩隻手：「好野！
突擊成功！」
「你噏乜呀？」
「社工姐姐話佢唔得閒，所以一個月一次嘅煎午餐肉行動就交比miki二等兵做丫嘛。」
「你咪煮，我又唔會食嘅。」
我啱啱先食飽，就算唔飽，我都唔會食「姐姐話佢搵倒新款午餐肉喎。
你唔食係因為咩唔係呢隻丫嘛？」
無錯，每次阿文煎完比我，我都話：「唔係呢隻。」
於是佢就開始買唔同款嘅午餐肉比我「唔緊要，總有一日會搵啱！」
阿文真係每個月都買一款新嘅比我，不得不佩服佢嘅毅力「咁借個廚房我用啦！」
miki笑笑口入左去我懶得理，翻入房做paper然後miki差啲炸撚爆左我個廚房242.燒死自己「嘩呀呀呀呀！
！！
！！
！」
我入房無耐就聽倒熟悉嘅慘叫搞乜呀？
！我一行到廚房就見倒個鑊上面起哂火，即刻燒黑左上面個抽油煙機「點算呀點算呀點算呀？
？？」
我推開miki，即刻熄火兩秒之後啲火就無哂「你唔係自己住架咩！
有乜可能咁樣煮野架白痴！」
miki好委屈咁篤手指：「咁人地屋企個爐無火加嘛」
原來miki屋企用電磁爐都啱嘅，用真火爐佢應該一早燒死左自己243.黑炭我唯有教一教miki點整大火細火「哦！
明哂喇，得喇得喇，你等廚神miki整啦！」
地獄廚神炸掛？
隔左一陣，全間屋都有燶味，我又跑去廚房點知比miki推翻出廳「上碟喇上碟喇，唔好咁心急啦，小朋友唔入得廚房架。」
咁你應該即刻出翻黎兩碟午餐肉放喺枱我嗰碟係灰炭，miki嗰碟係黑炭「原來用明火咁難煎架喎。
哈哈。」
miki夾起一塊黑炭：「不過唔可以做大唗鬼，食啦。」
黑炭隊到埋我口，燶味傳入我個鼻受到咁嘅刺激，我終於都頂唔順我咬左落去244.我嘅過去miki難以置信咁望住我：「阿金你肯食呀？」
模糊嘅視線我一路咬，眼淚一路滴落枱，miki即刻起身，摟住我個頭「乖呀下，有我喺度呀。」
係呢隻味喇我終於伏喺miki嘅胸懷之中，我終於喊左出黎我抬起頭，miki少少皺住眉，好似唔忍心見倒我喊，但係嘴角係微微咁笑緊或者係因為淚水模糊左我隻眼嘅視線，miki嘅眼入面好似慢慢泛起一層薄薄嘅霧氣「乖呀下，有我……
喺度呀。」
佢一吓一吓輕掃我啲頭髮，呢一刻，miki真係好似佢唔知點解，我竟然開始同miki講，自己嘅過去245.如果幸福係計分我害死左三個人如果要講我屋企，其實都有啲似希仔，因為我老豆都係工作狂不過做得醫院就自然oncall36小時，好多時都見佢唔倒好彩阿媽係家庭主婦，唔洗翻工，全心全意照顧我地而雖然好少見老豆，但係難得放假的話，佢都會陪我地我會中意食午餐肉，就係因為，老豆煎得好好食金黃乾身脆邊，咬落去有聲每次一有午餐肉做餸，我就食多碗飯，我老豆就會望住我笑然後用筷子夾最後一塊比我「次次都夾比金仔。」
「金女你唔係咁都呷醋下話？」
金弦聽完就會話：「我先唔呷金仔醋。
午餐肉咁鬼鹹！」
除左阿媽，全家都識煎到金黃脆邊所以老豆成日笑佢：「乜你用油煎都煎到好似蒸出黎咁？」
「你叻囉，唔知邊個上次煮飯煮到白粥咁款。」
阿媽就會咁反擊如果幸福係計分，咁我曾經，都係拎過好成績嘅人246.只係咁簡單8歲，考完dse，未放jupas嘅時候就翻工翻工嘅時候就識左初戀女朋友，靜思靜思同我都係starbucks嘅partner，大家舖頭好近，有時借貨借人見倒就識左我地同年，都係啱啱考完公開試翻下兼職咁，可能都係等放榜比較多話題，不經不覺就熟左考完試無哂壓力，對自己表現又有信心，識倒女朋友，屋企又無咩問題只係咁簡單，我已經覺得好幸福可以話，當時我根本好難理解咩叫自殺，同埋啲人點解會自殺就算喺新聞見倒，都覺得唔會關自己事247.煙消雲散但係幸福要消失，只需要一日而親手破壞呢份幸福嘅人，係我「你做左咩野？」
miki一下一下咁輕掃我個頭放jupas嗰日，阿媽早左起身，陪我一齊睇結果我深呼吸，㩒入個網度「入左」
「咩話？」
「入左！
浸大收我呀！
！！
！！」
我同阿媽攬埋一齊「喂老公？
你個仔入大學喇！
浸會呀，佢聽？
好好好。」
嗰日，老豆話為左慶祝我入大學，會實現我一個願望「乜都得？」
「乜都得。」
於是，幸福隨住我個願望，煙消雲散248.一家人去旅行「老豆，不如你請假，我地一家人去日本旅行我地無試過一家人去旅行」
醫院人手緊張，政府向來無乜點理，受罪嘅自然係醫生「好，老豆請假。
你地諗下跟團定自由行，上網睇定先，我翻黎搞。」
我點都估唔到，老豆真係會應承我我將個好消息講埋比金弦聽「正喎！
終於屈倒老豆同我地去旅行！
好野！
我都努力啲下年又入，屈多佢一次。」
而靜思，就入唔倒，佢本身都知無咩機會，於是疊埋心水去搵fulltime野做249.交換第一次靜思喺暑假就忙住搵工，少左時間同我一齊「你幾號飛呀？」
「星期四。」
「不如你星期三黎我度？
呢排無陪你，嗰日補償翻？」
嘩，女女叫我上佢屋企，今次仲唔得米？
雖然未必真係會同佢啪啪啪，但如果真係有機會，無套咪仆街？
套從哪裡來？
唔通問阿媽拎呀？
傻啦，梗係自己買我仲記得第一次拎盒套比7十一個員工嘟barcode嗰陣，直情好似販毒比海關查貨咁緊張比完錢即刻抖大氣，原來買套咁鬼恐怖，證明我真係青頭仔結果，我地真係星期三嗰日，交換左第一次250.天真，可愛「你要負責任架。」
靜思摟實我隻手，好嗲咁講「梗係負啦，我話過愛你一生一世加嘛。」
「你係先好講。」
我地都係初戀，諗翻啲甜言蜜語，真係初戀先講得出口「你口趙完鬆我就咬你。」
靜思講完，諗左諗，就拎起我隻手黎咬「痛！
搞錯呀，我都話娶你你仲咬。」
我見住右腕嘅牙印現出黎「咬定先，係愛嘅牙印，你以後都係我嘅。」
佢又摟實左天真就係，我地兩個都相信可以一生一世雖然天真，諗翻，都未嘗唔係一種可愛251.禮物盒「送比你。」
靜思比左個禮物盒我，四四方方，上面寫住「totheoneIlove」
「入面有我地嘅回憶架。」
盒入面係一本自製嘅小書仔，每一頁有一張我地嘅相，同一句我地講過嘅肉麻說話收倒咁嘅禮物，真係感動到有啲眼濕濕「我無準備禮物喎。」
「咁你咪買手信比我囉。
我要獨一無二架，唔要啲濕尻大袋朱古力。」
「咁買包濕尻大袋餅乾比你。
呀！
！！」
靜思又咬我「哼！」
「我走喇，唔好太掛住我。」
「好難架喎，你去成個禮拜。」
靜思靠近，錫左我一啖：「等你翻黎架喇，唔準識架妹。」
唔會，梗係唔會我錫翻佢一啖咁我走喇252.應該喺飛機到左星期四，本來係去日本旅行嘅日子「檢查好呀，身份證同passport有無？」
「有！」
嗰個時間，我地應該搭緊飛機「老豆我下年入大學要去韓國。」
「你入得倒我帶你去南極睇北極熊又點話。」
不過，我地一家四口無上到飛機「留意翻，飛機餐係幾難食架。」
「有無得叫佢加午餐肉架？」
飛機準時起飛四個人，送入急症室搶救253.全部都關我事「撞左車。」
如果我嘅願望唔係一家人去旅行，咁佢地就唔洗死係我破壞左自己嘅幸福，同時拉開悲劇嘅序幕「意外黎又點會關你事？」
全部都關我事全部都係我害死我喺醫院張開眼嘅時候，身邊嘅靜思係咁喊：「我以為你真係丟低我一個衰人」
講係咁講，佢摟住左我：「終於醒你終於都醒喇」
254.金弦後來我先知，靜思每日放工就趕黎睇我，我昏迷左成個月，佢日日都黎，已經連護士都認得佢「係喇，老豆阿媽金弦呢？」
問左唔應該問，但係遲早會知嘅野雖然靜思本來唔想答，不過最後都答左「antie同uncle救唔翻」
我差啲虛脫，但係我仲見倒一絲希望「金弦呢？
金弦佢點？」
得金弦救得翻，前兩日醒左「帶我去見佢！」
「醫生話你未落得床架，過兩日我帶你睇佢。」
呢兩日你最好做定心理準備255.控制唔倒嘅手心理準備，我已經做好左我以為金弦斷手斷腳，又或者毀容，又可能係癱左點知三樣都唔係「金仔？
金仔。」
金弦側住頭，用不受控制嘅手指摸下我塊面我唔忍心見倒佢咁醫生話金弦係大腦受創，佢嘅智力大約得翻六歲，同埋喪失左手腳嘅協調能力即係痙攣「唔好唔好呀點解要咁點解要咁呀」
我用力摟住金弦，靜思唔忍心望我地「金仔唔好喊，乖呀下」
控制唔倒嘅手，一下一下打落我個頭我知，佢其實係想安慰我，我知，我真係知唔好喊「你係男仔黎加嘛」
256.排斥異類金弦變成咁之後，佢嘅起居飲食就由我照顧慶幸嘅係老豆阿媽除左有買保險，本身嘅積蓄都夠我地過幾十年日子，所以經濟上我地唔算有太大困難喺醫院嘅時候，就識左阿文出院嗰日，八月十一號，阿文同靜思過黎醫院陪我地翻屋企我仲好記得，拖住金弦行嘅時候，只要有人，就有眼望過黎我已經谷住度氣，點知入車立嗰陣啲人仲突登散開無錯，人天生就識排斥異類257.目光「點解個姐姐咁怪嘅？」
車立入面一個細路仔好大聲咁問，佢阿媽即刻殊佢金弦聽倒，就喊左出黎，係小朋友嗰種全力嘅尻嗌，刺耳又高分貝嘅喊聲我即刻擰過去啤實個細路，點知四周圍厭惡嘅目光，原來都投向我同金弦落到二樓開門，所有人即刻行出去而外面想入嘅人，見倒金弦，最後都係決定唔入阿文摸下金弦個頭：「金弦乖，姐姐買糖糖你食好唔好？」
「嗚好」
我望向靜思，佢咬住唇，耷低頭，無出過聲258.靜思「我預定逢星期四過黎探你地，金弦係咪星期四覆診？」
我點點頭阿文交低左電話email之類嘅聯絡方法比我「有咩需要記得打比我。」
當時我十八歲，阿文二十五歲佢望一望金弦，摸摸我個頭：「日後要辛苦你喇。」
「拜，拜拜，姐，姐姐。」
金弦勉強抬高自己隻手，fing左兩下阿文靠近，錫左金弦額頭一啖：「拜拜。」
靜思仍然無出過聲259.情人節陪邊個？
暑假完左，我亦正式成為大學生金弦停左學，改為去特殊學校上堂靜思繼續翻工，久唔久上黎幫我照顧金弦阿文就每個星期準時探我地兩個，做輔導就算變成咁樣，生活仍然要過只係，我愈黎愈討厭出街應該話，一開始係純粹唔想同金弦出街，因為街上路人厭惡嘅目光成日令我一肚火但係一肚火又點？
鬧哂全部人？
打哂全部人？
後來，因為我單獨出街嘅時候，金弦會喊住叫我唔好唔要佢，好似幼稚園小朋友第一日翻學咁，於是連閒街我都愈黎愈少出「咁你情人節陪唔陪我？」
靜思問260.歧視除左上堂，我都好少出街，自然亦少左同靜思拍拖就算出，好多時都要帶住金弦一齊出去，二人世界嘅時間真係好難得先有一日於是，靜思好多時就被逼陪我一齊承受外人嘅白眼「肥姐食肥姐！」
我地帶左金弦去旺角，因為佢話要食肥姐人來人往嘅旺角人來人往嘅眼我無答靜思「你聖誕節已經陪左金弦啦公平啲，情人節陪我得唔得？」
金弦好似感覺倒靜思語氣重左，又喊成條排肥姐嘅人龍即刻望過黎「屌，有病就咪撚帶出街啦。」
前面個師奶講完，金弦喊得仲西利261.失控「你講咩？」
「我叫你咪撚帶個有病嘅出街呀！」
砰師奶失左平衡向後跌，前面排隊嘅人差啲骨牌咁跌低哂「講多次！
你講多次！
邊撚個有病呀！
講呀！
講多次！」
打多一拳，個師奶訓左落地，我就一腳一腳好似射十二碼咁轟落去排隊嘅人即刻散開有人拎手機出黎準備拍片靜思拉住我：「唔好呀！
走啦我地！
咪打呀！」
金弦繼續喊，而佢唔協調嘅手，連抹眼淚都做唔倒262.所謂社會「你聽唔倒條仆街講乜呀？」
「聽倒呀！
咁又有咩辦法喎！」
「唔好唔好嗌嗌交」
金弦用兩隻手捉住我靜思就一路推我走，趁未有人報警離開現場翻到屋企，隔左好耐，我先冷靜倒「對唔住。」
金弦訓左嘅時候，我同靜思講靜思都一直有照顧金弦，有帶佢出街我感受倒嘅野，佢都感受倒但佢唔係嬲，係覺得委屈或者對十八歲嘅我地黎講，真係好難承受比成個社會當成異類嘅感覺就算我地有錢解決生活需要，都仍然覺得好痛苦如果社會上對異類有多一份關懷，或者我地會好過啲但要其他人接納我地，講就易要改變成個社會對智障、殘障人士同照顧佢地嘅家人嘅睇法，根本無可能莫講話接納，歧視嘅眼光少一對都好難社會，明明係多一份愛同少少理解，就會更加美好但現實就係，憎惡、誤解同歧視多好多多到就算我想相信社會係美好，都信唔落263.陪金弦當日我諗通左，我唔需要任何外人嘅接納或者認同反正外人係無可能明白我地，所以我只能夠自己接納自己仲有接納金弦全世界都唔了解佢，唔接納佢，咁就我接納佢既然香港唔係一個有愛嘅社會，咁就我一個愛佢「情人節，我都係陪金弦。」
靜思無力咁笑一笑：「嗯，我明嘅。
咁我走先。」
「唔送你喇，我驚佢起身見唔倒我會喊。」
264.無仇報「金仔」
金弦打開眼，望住我「聽日我再帶你去食肥姐。」
你對眼興奮到好似有金光咁，所以miki令我諗起你「真嘅？」
「真嘅。」
就好似當時我同阿may講嘅說話，不過我係真心，唔係呃你「仲要帶你周圍食好野，好無？」
我對冬姐不自覺講嘅好無「好！」
全部，全部都係曾經嘅我同你如果有睇大時代，我諗當時就係劉松仁痙攣之後，生活開始好轉嘅時候劉松仁疊報紙搵錢，夾倒餸，仲有識自己翻屋企我開始習慣照顧金弦，佢亦愈黎愈乖，起碼做倒自己用匙更食飯不過方展博比我好運，因為佢可以搵丁蟹報仇而我，無仇報265.分手我自己諗通左，唔代表其他人都諗得通其實靜思都陪左我咁耐，講真，真係要感恩好慶幸我嘅初戀，肯陪我一齊照顧金弦唔係個個都做得到，陪一個無關係嘅弱智痙攣病人出街，一齊比外人啤由出意外到復原，事後嘅照顧，已經兩年，靜思所做嘅已經超出哂女朋友嘅界限「我同靜思分左手喇。」
對唔住我真係捱唔落去喇我明霍金嘅老婆尚且同最愛分開，何況靜思同金弦非親非故，只要同我分手，佢就會得到解脫「對唔住」
「我多謝你就真。」
266.祝你幸福「曾經好掙扎應唔應該同你分手。」
我知道，出院嗰日你無出聲，就係諗緊係咪應該同我斷絕來往繼續一齊，就代表要陪我一齊照顧金弦照顧一個非親非故嘅智障痙攣病人，唔係咁簡單嘅事「我諗過一直捱落去架我以為得架」
你已經陪左我兩年夠架喇你值得一個更好嘅男人，更舒服嘅生活夠哂架喇「再見喇」
我嘅初戀，再見祝你幸福267.你死左就好「因為我？」
金弦問係「唔係。」
「因為我？」
佢開始索鼻水，流眼淚「唔係呀」
「嗚因為我！」
「我話唔係呀！
！！
！！
！」
金弦流緊眼淚，但係，竟然係向我微笑如果當時嘅我，睇得穿笑容下嘅痛苦沉寂嘅空氣反而令我急速冷靜落黎「對對唔住」
「唔好喊啦」
佢過黎，笑住咁拍我個頭終於開始識控制力度「你係男仔黎加嘛」
我好清楚自己嬲乜靜思仲走得甩，但係我，今生今世都走唔甩我唔係因為發脾氣而道歉我係對自己心入面嗰種「你死左就好」
嘅念頭感到羞恥268.禮物嘴上講唔關金弦事，但係心入面就覺得如果唔係佢，我同靜思就唔會分手當時嘅我係虛偽，但係又唔敢認自己虛偽入夜，金弦訓左我攞翻個禮物盒出黎，打開，拎出入面嘅書仔第一頁，我同靜思著住綠色starbuck圍裙自拍「一想到這麼多分店，這麼多partners，還能遇上你，就覺得很有緣。」
我坐巴士嗰陣訓著嘅樣「睡著時很像小孩子，我們的孩子應該也是這個模樣:)」
一朵藍玫瑰「你說會記得我喜歡什麼，你真的記得。」
十指緊扣嘅雙手「執子之手，與子皆老。」
眼淚流濕哂我塊面，但係我都無抹269.殺左佢初戀收嘅第一份禮物，好多謝呢啲回憶曾經愛過，天真過夠喇，已經夠哂喇最後一頁，無相，得三個字我愛你我望向背住我訓左嘅金弦，令我失去靜思嘅罪魁禍首無恥嘅念頭又再浮起「點解嗰陣你唔死埋一份」
我自覺自己太仆街，即刻摑自己一巴屌你，係咪人黎架你！
不過你諗下佢死左，生活舒服幾多？
唔洗煮飯比佢食唔需要洗碗唔洗幫佢抿屎唔洗幫佢沖涼，以後可以無憂無慮咁出街，出到去又唔洗比人啤又唔會一肚火無左金弦嘅生活，稍微幻想下都覺得幸福既然係咁不如殺左佢270.最後我伸出手，準備揸落金弦條頸度殺左佢呼吸愈黎愈急促殺左佢啦，咁就鬆一口氣架喇！
咬緊嘅牙關太用力，牙肉出血，係鐵腥嘅味道殺左佢！
！！
！！
！啪！
我再次打左自己一巴，全身無力咁坐落地下，又喊起上黎最後，我無落手殺金弦271.醜陋而懦弱我無殺，係因為一旦落手，我就要承認自己內心，對金弦嘅親情同愛，完全消失嗰日，我終於都有自覺，原來我無自己想像中咁捱得殘酷嘅現實同無人理解，只係咁簡單嘅事就將我逼到想殺人我都只係一個醜陋同懦弱嘅人類我想殺金弦，係因為無左佢，我就唔會再痛苦當導致痛苦悲劇嘅，係一個人，可以殺左佢黎解脫，殺得落手，就係殺人犯但係，我殺唔落手，至少目前仲未殺得落手272.自殺如果令人痛苦嘅原凶，唔係實物而係一個環境，就無可能殺一個環境令痛苦消失我唔殺金弦，殘酷嘅生活同旁人嘅冷眼就唔會消失殺一個人就可以幸福，咁殺唔殺？
殺能夠殺嘅人，就只有自己當我死左，就唔會再比現實生活折磨我無權終結金弦嘅生命，我有權殺嘅人，得我自己再繼續照顧金弦，我個心遲早會比憎恨呑噬，如果係咁，倒不如趁自己對佢仍然有愛嘅時候自行了斷你要像人類般死亡，還是要活著眼見自己變成怪物？
我唔想變成怪物，為左令我忍唔住而親手殺死金弦嘅日子永遠唔會來臨，我唯一能夠做嘅就係自殺不過唔係而家，因為我要為自己想殺金弦嘅念頭補償，為我今日發佢脾氣補償我唔想最後一日嘅片段係咁醜陋聽日，我要好好，好好咁照顧金弦，作為我地兩個最後嘅回憶，然後，聽晚金弦訓著嘅時候，我就可以死喇我燒左靜思送比我嘅書仔，丟埋個禮物盒，就訓左273.出奇蛋第二日，星期三，我year2當年最chur嘅一日，朝早9半上到下奏4半，翻到屋企附近已經5點幾我搖下頭，好似想搖走琴晚嘅自己咁罪惡感令我覺得點都要補償翻啲野比金弦，今日就係我照顧佢嘅最後一日，好耐無買出奇蛋佢食，買盒出奇蛋啦，有玩具佢又開心入到百佳，我搵出奇蛋，但係我搵唔翻原本嗰隻，點解個包裝唔同左？
我去問人「吓？
轉左呢款好耐喇喎，你要翻蛋型嗰隻呀？
我都唔清楚邊間分店有呀。」
我上網睇圖，仆你個街，兩粒睪丸咁嘅款，出乜撚野奇蛋呀？
我又去埋附近嘅屈臣氏，ok，7仔同惠康，都係無274.奶昔最後我決定唔買出奇蛋，去老麥買杯士多啤梨奶昔比金弦算點知杯奶昔一到手，我就發覺啲色澤同以前唔同我即刻試一啖，屌左出聲，質感同味道完全唔同哂「吓？
我地轉左奶昔嘅整法好耐喇喎。」
「特登轉個難飲嘅整法？
之前嗰個好地地轉乜鬼呀！」
「先生你冷靜啲，咁轉左我地都無辦法架。」
就好似叮噹轉名做多啦a夢，寵物小精靈改名做精靈寶可夢咁有啲野，變左就係變左我地只能夠接受嗰一刻，我真正知道，咩野叫咩都做唔倒連想留低一啲美好回憶，都唔得275.順流與逆流我丟左杯奶昔，最後係兩手空空咁行翻屋企6點9就黎7點，街上開始多左上班族我就好似逆流而上嘅三文魚咁我諗，順流嗰一面一定就係通向幸福我想轉身跟佢地行但係我唔得，因為我要翻屋企照顧金弦逆流呢一面，好痛苦點解得我一個逆流而行？
靜思呢？
一直陪我逆流而上嘅靜思去左邊？
呀係喎，佢已經同我分左手，唔洗再陪我向前行真係舒服呀金弦唔係你屋企人，你走得甩突然，眼前開闊左276.細佬我脫離人群，去到屋企樓下，四圍無人我好似喺旺角街頭突然轉移左去馬灣沙灘咁好舒服呀我琴晚已經決定左，今日要好好照顧金弦，然後先自殺好快就唔洗再逆流而上喇忍埋今日啦電話響起「喂？」
「喂。」
金弦打電話比我金弦變成痙攣後，第一次打電話比我「金仔退後退後三步」
「吓？」
「金仔退三步」
我雖然唔係好明做乜，但係都退左三步「永別喇細佬。」
家姐只有講好重要嘅事嗰陣，先會叫我做細佬不祥預感爬上我背脊，我倒抽左一口氣，向上望，而我抬頭嘅同時，一舊異物喺我面前跌左落黎啪咔喇嗰一刻，我聽倒骨頭碎裂嘅聲音家姐嘅手，好似比書頁壓扁嘅百合花瓣咁鮮血向我腳邊流過黎我唔係喊先，而係嘔先277.家姐「咪住！
金弦係你家姐？」
miki好似而家先知「係。」
「唔係你個妹咩？」
「唔係。
我地兩個差一年，所以由細到大都好少用屋企個排位叫對方。」
不過金弦會叫我做金仔，但係我唔會叫佢做金女「唔係喎，你話佢同你老豆講下年入大學去韓國嘅？」
「佢讀asso，成績好，準備下年畢業駁翻上大學。」
miki聽完，有啲錯愕「即係本來應該照顧你嘅家姐，嗰兩年一直比你照顧翻轉頭？」
我點點頭，拎左喺禮物盒入面，金弦嘅遺書出黎比miki佢有啲唔好意思睇，我向佢點點頭：「睇完你就明，家姐嘅身體到底發生咩事，同點解自殺。」
miki嗯左一聲，就開始睇封遺書278.家姐嘅遺書弟弟，只有在寫字時，我才能變回我自己。
我就像一個成年人被困於小孩的肉體之中，一直在裏面看著你。
上個月我總算學完了怎麼寫字，唯獨在寫字的現在，我才能變回你的家姐。
這是一封遺書，你看到的時候，我應該已經不在了。
自車禍以來已經兩年了，讓家姐在這裡跟你說聲對不起，本來天塌下來也應該是由我撐著的，遺憾變成了這副模樣，令撐著一切的責任落到你身上了，真的很抱歉。
這不論對十八歲，還是二十歲的你而言，也太沈重了。
而我卻沒能為你分擔，反而成了你背上最重的包袱，想來也覺得自己沒用。
我明明應該是照顧你的人，卻倒過來讓你照顧我了，真是夠廢的家姐。
我一直在裏面看著你，看你哄我睡覺，為我做飯，替我洗澡，照顧本來應該照顧你的家姐。
看到這樣的你，我真的很心痛。
你的自由，你的人生，今後都將一直被我所阻礙。
這兩年間，我多少次想過自殺，但我捨不得你，也不想你一直照顧我的努力完全白費掉。
我是你最後一個親人，要是我死了，我怕你就真的撐不下去了。
真的，真的很謝謝你。
我也覺得你很幸運，能找到陪著你的女朋友。
我不說你應該也知道，你對我的照顧，她也是全部做足的。
作為一個跟我無關的外人，她真的已經做多了許多許多。
對不起讓你們少了約會的時間，但我控制不了肉體上的我不哭，因為她真的是個小孩子，但又多少知道自己的異常，所以每次你要到街上去就會怕你不再回來了，我替她再一次向你道歉。
不過，我昨天才真切地感受到自己在阻礙你的人生發展。
靜思這種好女孩尚且撐不下去，何況你日後認識的女生？
有多少個能接受跟你在一起又要照顧我，又少時間見面，走到街上還要被人冷嘲熱諷？
你們分手是因為我，家姐的心很痛。
昨晚我是聽到你在哭，我卻沒有能力安慰你，因為背著你的我，也在流眼淚。
我用盡全力按捺著自己不要哭出聲，不然只會徒增你的痛苦罷了。
家姐總算有自覺了，我活下去，將會為你帶來一輩子的痛苦，我死的話，你只會短暫地因我的死而痛苦，但早晚會得到解脫的。
明明在折磨你，卻厚顏無恥地活下去，需要一輩子的勇氣。
自殺，只需要一時的勇氣就夠了。
我知道，你會傷心的，但同時也會得到解脫。
短暫的痛心換一輩子的自由和解脫，抵到爛。
不過，為了令你能感受到新生活的美好，家姐不能讓你死，你得活下去，所以請容我在此詛咒你。
我知道昨晚你是想動手的，那麼你就當成，我真的被你殺掉吧。
背負著家姐的命，一直生存下去，享受自由和解脫。
我本來，就應該在意外中一起死掉的。
對不起，這兩年來擅自給你添了那麼多麻煩，還害你沒了女朋友，真的對不起。
姐姐再活下去，到最後只會令你憎恨我罷了。
昨晚你的憎恨已經幾乎爆標了，但你沒有下手，我能理解成你對我的愛仍然比恨多一點點嗎？
我就這樣理解了，所以趁著我最愛的弟弟還未完全恨我的現在，容我自行了結自己的生命吧。
能帶著那一點點愛逝去，家姐很滿足了，真的，很滿足了。
我做好了飯，桌上的午餐肉是家姐做給你的晚餐，在最後的最後，照顧我的弟弟一下，給你煮你最愛的午餐肉。
吃完就打起精神來，享受你的新生活吧！
謝謝你兩年來的照顧，永別了。
279.最後一餐當日，我喺醫院翻到無人嘅屋企枱上面，係一碗因為落得太多水而煮到好似粥咁嘅飯碗旁邊放住，我琴晚已經丟左，靜思送嘅禮物盒「totheoneIlove」
仲有一碟燶過黑炭嘅午餐肉金弦根本控制唔倒自己，但係佢仍然落力煮比我食嘅晚飯「家姐」
我打開個盒，入面就係用又大隻又東歪西倒嘅字寫落嘅遺書字太大隻，所以咁長嘅遺書有十幾頁我幻想倒金弦用唔受控制嘅手寫遺書個樣比起阿誠用左手寫字更加困難我由朝早出去到翻黎屋企附近，差唔多十個鐘頭嘅時間，家姐全日，就係寫遺書，同煮野我食我一字一句咁讀，咬一啖又凍又燶嘅午餐肉，扒一啖又凍又似粥嘅白飯真係好難食因為家姐煮比我嘅最後一餐，好鹹已經無人再同我講唔好喊，你係男仔黎加嘛到我食哂嘅時候，沉寂嘅屋企，就只有我一個人嘅喊聲，徘徊不散280.介入生死「所以你就幫人寫遺書，懲罰自己？」
「係。
如果我當時無想殺金弦嘅念頭，佢就唔會自殺。」
我強逼自己介入其他人嘅生死，係因為我唔容許自己輕輕鬆鬆，厚顏無恥咁生存落去作為想殺金弦嘅代價，就係背負佢條命繼續生存佢叫我享受新生活嘅自由同舒適，但係作為害死佢嘅凶手，我無資格我唔可以死，亦唔可以享受咩新生活於是我開始幫人寫遺書如果我嘅生活無痛苦，矛盾同掙扎，咁就主動去搵翻黎透過見證一個又一個客人嘅死，將自己開心快樂之類嘅情緒感染成悲傷同絕望咁我先容許倒自己繼續生存落去281.第一個客人但係介入其他人嘅死，原來唔係咁簡單嘅事黎「請問你點解要自殺？」
「因為我想死。」
「屌你係咪玩野。」
第一個客人，第一次聽倒自殺嘅理由係純粹想死，我衝口而出hi7左佢我仲記得嗰個女仔嘅反應，講出最深切感受但係比我鬧翻轉頭嘅時候，佢無嬲，只係無力咁笑一笑就好似見住旁人向自己吐口水嘅死囚最後，個女仔咩都無同我講第二日，新聞報導有人割脈自殺「我唔寫喇。
唔好意思。」
直到最後都無人明白同了解，我第一個客人，就咁死左282.真正開始我無了解過金弦我亦無了解過嗰個女仔仲要重複幾多次同樣嘅情況？
我之所以唔理解我家姐，係因為我無放過個心落去了解佢繼續係咁樣接客，唔止一個，跟住落黎嘅每一個客人，都將會喺無助同孤寂之中自殺我救唔倒任何人我阻止唔倒佢地對於生存同死亡嘅最後抉擇但係，我已經唔想再睇漏，我客人嘅一舉一動；唔想再聽漏，佢地嘅一字一句如果自盡嘅結果無辦法改變，我對佢地最後嘅理解同接納，就可以令佢地留住一絲感動離世於是，我搏命去觀察每個客人嘅舉手投足、言行舉止，要睇穿森羅萬象之中唔應該比人睇得穿嘅感情只有咁做，先係對自殺者最後嘅尊重我要比佢地知道，最後嘅最後，有一個人，肯理解佢地然後，我就真真正正，開始左幫人寫遺書283.辛苦你喇同一番說話，我同阿文講過「咩理由都好，你咁樣係助長緊其他人自殺。
唔好咁做。」
我一早已經決定左，我唔需要外人嘅理解、認同或者接納我亦唔相信外人可以理解miki摺翻好封遺書，放落禮物盒「乖呀下，辛苦你喇，miki姐姐喺度架。」
佢摸一摸我個頭，夾塊黑炭埋我口「一直以黎，辛苦你喇。」
嗰一刻，眼淚又停唔倒咁流落黎我成日都唔記得，miki係大過我嘅事實我咬左啖，抹眼淚：「好難食呀。」
個傻妹竟然甜笑難食咪好囉估唔到，了解我嗰個人，係你284.帶你去救人我帶你去救人好無呀？」
「吓？」
「你害死左人，我帶你去救人，可能你個心會舒服啲。」
我有時真係好難理解miki個腦到底係咩構造佢將淨低嘅午餐肉塞入口：「含囉。」
「呑哂先講。」
佢「咕」
一聲呑完後，拉住我：「行咯。」
距離悲劇，又行近一步285.捐血miki話去救人，但係一直唔講去邊我比佢昆左上車之後，佢又笑笑口咁哼歌，懶神秘咁「到喇。」
原來救人，即係帶我捐血「捐血救人丫嘛。」
miki好似路飛咁露齒傻笑「白痴。」
比佢昆過黎嘅我仲白痴「咩喎，真係救倒人加嘛。
定係你怕比針吉？」
「會唔會係怕比針吉。」
「吉屎忽架喎。」
「屌，嗰個係探熱呀，捐血吉咩屎忽呀。」
miki用手指篤我嘴角：「哼哼，你笑喇。」
我撥開佢隻手：「無笑。」
「明明就嘴角向上彎左廿五度。」
我正想鬧佢一鑊，miki就拖住我隻手拉我入去：「捐血捐血gogogo！」
我第一次感覺倒，原來miki隻手好軟屬，好暖286.食譚仔「食野食野！」
miki個腦基本上係得野食捐完血出黎，已經係夜晚，橫掂出左黎，就同miki食埋飯先走「係喎，你咩血型架？
我AB架。」
「唔想話你知喎。」
「明明點解會幫人寫遺書都講左我知啦～」
我諗我頭先應該係鬼上身先會講你知，家下都覺得好shame「係喇，啱啱盒入面仲有一封信，邊個架？」
嗰封係我嘅遺書，但係一隻字都無寫過「你唔好理。」
我地落左旺角，諗住食譚仔，適逢7點幾，實在太多人287.睇戲「不如我地睇完戲先食丫？」
miki明明係問我，但係我都未答，已經比佢拉左去新寶戲院「優獸大都會十分鐘之後有場呀！」
佢開心到係咁拍我，然後就衝左去買飛「一陣你要買炮谷我食。」
miki拎住兩張學生飛翻黎「你仲買學生飛？」
「我仲有帶學生證架。」
佢喺銀包拎張浸大嘅學生證比我睇，我都係而家先知佢同我同校，以前讀bu嘅傳理「仆你個街，過左期9世喇喎。」
miki自鳴得意咁奸笑：「我個樣個似學生，吹咩？」
唔睇個日期，又真係唔會估倒呢個矮得得嘅女仔已經廿五歲嘅最後，我真係陪呢個煩膠妹睇戲，而個搣飛仔又真係無發現miki張學生證過左期「炮谷呀買炮谷呀。」
「得喇得喇。」
拎住炮谷行到miki身邊，佢攞左一粒塞入我個口：「完成任務獎你食一粒。」
嗰粒炮谷，好鬼甜「篤。」
我撥開miki隻手：「又做乜呀？」
「你又笑喇。」
「無笑。」
「你話無咪無，哈哈。」
我真係有笑咩？
「入場喇黑面神。」
miki摟住我隻手，拉左我入去288.老是常出現講真，入場前我真係估唔倒一套卡通片可以帶出咁多道理小朋友睇會覺得好睇，但係大人睇都別有風味無謂講太多，總之仲未睇嘅朋友，我都會推介呢套戲比佢地「啲倉鼠好得意呀。」
miki睇完出黎就扮戲入面啲樹懶講野死火，愈黎愈似情侶拍拖我加快腳步行去譚仔，將扮緊樹懶行路嘅miki置之不理入到譚仔，比我見倒個熟悉嘅身影「阿金？」
阿文個位啱啱對住我289.因咩解究阿文已經食完，但係杯奶茶仲有少少未飲哂我望向收銀處，就見倒阿文男朋友拎個銀包出黎比錢佢都聽倒阿文叫我，回頭向我微笑打招呼我點點頭回應有啲唔妥正當我諗緊有咩唔妥嘅時候「超人哥哥！」
本身仲扮緊樹懶嘅miki喺門口衝左入黎一野摟住阿文男朋友阿文飲一啖奶茶，無奈咁笑下：「琪琪又黎同我爭仔喇。」
「我超級掛住你呀超人哥哥！」
miki好似隻貓咁摟住第二個男人，原來阿文男朋友就係當年救左miki嗰個超人哥哥「好喇，放手。」
我睇唔過眼，行過去分開佢兩個「唔制呀我好耐無見超人哥哥喇！」
可惡，因咩解究我會無啦啦咁火滾290.你係咪呷醋？
擾嚷左幾分鐘，我都分唔開佢兩個，miki成隻樹熊bb咁摟住人唔放，最後我放棄，搵個位坐低算數終於，飲完奶茶嘅阿文走過黎話：「琪琪你真係次次都摟我男朋友，再係咁我呷醋架。」
miki嚇左一跳，即刻放手：「姐姐你喺度架？
sorrysorry。
我地無野架！」
「我知啦，傻妹。」
阿文摸下miki個頭：「我地走先喇，趕住睇戲。」
「噢，好啦拜拜！」
阿文同佢男朋友都向我揮一揮手，我隨便揮一揮應完就算，miki亦喺我隔離坐低「捨得死翻黎喇咩。」
miki扁嘴：「咁惡做咩喎哦！
你係咪呷醋？」
「阿姐，街肉墨演嫲辣大辣，忍凍撚茶早邊。」
「好衰呀，又唔理人！」
291.miki、阿文、超人哥哥「嗰陣就係咁，所以我去左社工姐姐屋企住囉。」
原來當年，9年前超人哥哥，即係阿志救左miki之後，因為唔放心，就交左比當時仲讀緊社工嘅阿文照顧miki一段時間「咁我始終男人嘛，你女人方便啲，幫我睇住miki先啦。」
「佢啲親戚呢？」
「有錢人去哂外國嘛，我搞完啲手續就送佢去收容機構，呢一兩日住喺你度先。
交比你我最放心。」
miki一路聽佢地講，個頭就左搖右擺，阿志講野就搖去阿志度，阿文講野就擺去阿文度「唔知係咪因為我可愛，社工姐姐真係收留左我喎。」
你嗰陣都16歲，應該唔係貪你可愛，係怕你on9得滯唔識照顧自己我叫阿文，讀緊社工，你可以叫我文姐姐miki笑下：「社工姐姐！」
後來miki又轉轉折折入過一啲收容所，又見心理醫生又見社工，最後先翻自己屋企住而成個過程，阿文一直同mikikeep住聯絡，miki得閒又會上阿文屋企住一陣咁，總之就係變左好朋友「超人哥哥救左我個身，社工姐姐救左我個心。」
佢好得戚咁講我反而有啲好奇當時阿文做左啲咩咁巴閉「無喎，陪住我囉。」
「就係咁？」
「就係咁炸。」
我以為佢會用咩特別嘅輔導技巧，但係當時嘅阿文仲未讀完社工，應該有啲野學左都未敢用所以就咩都無，淨係一直，陪住miki292.麻木我諗，做左咁多年，阿文係有少少麻木左可能係太過著重於技巧同輔導，令佢忘記左有啲最有效而最簡單嘅方法下一次，可能就係我搶你客架喇我腦入面出現翻阿文句說話或者，希仔嘅死亡，有一啲啲，令阿文認知倒自己嘅麻木搶我客，希望佢搶得倒我快過miki食完野，拎手機出黎search野「睇咩睇咩？」
好似聞倒野食味嘅狗仔咁，miki隊個頭埋黎望我睇乜「關你鬼事咩八卦妹。」
算數，翻屋企先睇293.嬲唔落嗰日夜晚，miki車左我翻屋企之後，我就洗碗同清潔七國咁亂嘅廚房個白痴妹又燒黑我個抽油煙機，又整爛左我把罐頭刀，爐邊仲有好多細細粒嘅餐肉碎，應該係煎嗰陣飛出黎好彩平日勤打掃，屋企無曱甴唔怪得條友仔咁好死帶我去捐血，擺明就係逃離案發現場我好用力吸左一啖氣，呼翻出黎明明係谷氣，但係又嬲唔落我應該唔會係唔會！
唔可以！
洗碗啦，咪諗其他野294.推開幸福我知自己唔可以中意人，作為殺人犯根本無資格追求幸福我只能夠容許悲劇圍繞自己，如果唔係點對得住屋企人，點對得住比我害死嘅金弦？
原來你嘅自我懲罰咁無誠意架？
一邊下定決心唔可以有幸福，又一邊擁抱幸福就算我無主動尋找幸福都好，連接受走近我身邊嘅快樂都係有罪覺得幸福，就要推開令我幸福嘅人我可以接受嘅，只有其他人帶比我嘅痛苦洗完碗，我就上網search我想搵嘅野，然後構思阿dick封遺書，諗諗下就訓著左295.灰tick第二日，miki打比我，我無聽佢wtsapp搵我，我又灰tick佢寫完阿dick封遺書，我就聯絡阿dick「okcutmr」
約好聽日5點幾上環見面之後我望住wtsapp，除左miki之外，頭嗰十幾個人都係無入名，得數字嘅客人雖然問我寫遺書幾錢、點寫法嘅查詢好多，但真係會約倒出黎傾嘅，通常得總數嘅十份一寫完之後，自唔自殺嘅比例就一半一半得miki一個，唯一同自殺無關嘅人，係入左名miki：「on左都唔覆機！」
miki：「（嬲emojix3）」
miki：「灰tick屎忽鬼（屎同鬼emoji）」
miki：「你得閒記得覆我呀（喊emojix3）」
296.藉口我望住啲wtsapp一路彈出黎，但都淨係睇預覽，無㩒入去屍體低頭望住我到底係我對自己嘅精神監視，定係金弦佢地真係望緊我？
不知不覺，我揸到部手機好實吸一口氣，㩒入去「四月係死亡月呀，paperpresent溫書，唔得閒理你（中指）」
其實我今個sem好早就做好哂paper，而溫書我就向來都唔做嘅呃人嘅理由，要幾多就可以作幾多真係想覆，幾忙都有方法覆「（o嘴emojix3）咁你加油喇！
（手臂x3）」
唔想覆，幾得閒都有藉口唔覆熄芒屍體融入虛空297.好似見過？
第二日，三點四落堂，當我準備好走嘅時候，我收倒阿dickwtsapp「唔好意思，今日有事唔方便出遠門，黎我屋企附近ok？」
「ok」
佢之後比個地址我，我就去左太古，早左好多到原來九龍塘過黎都幾快嗰頭真心唔熟，但係見倒吉之島，大商場實有野行嘅無聊咁遊左太古城中心一陣，我就行左去foodcourt，坐低無耐就比我見倒附近有條友佢好似忐忑不安咁，係咁呑口水，又搓手又嘆氣咁，雖然成身西裝，但係成個人嘅氣場古古怪怪點解嗰條友我好似見過？
298.消失我望左佢一陣，佢好似發現左我，或者我嘅視線令佢唔舒服，所以佢就行開左死火喇，我喺邊度見過佢呢？
佢回頭望下我，見我仲望緊，就急急腳離開「咁奇怪」
隔左好耐好耐，坐到屎忽都痛埋，阿dick都無出現wtsapp嘅lastseen，係通知我過黎太子之後大約半個鐘，三點五十五分打電話，唔通再打，都係唔通唔係無人聽，應該係直接熄機嗰種搞乜鬼呀屌！
299.走人等呀等，等到foodcourt由無人變多人救命，個屎忽真係坐到好痛連清潔阿姐行過都放個屁黎恥笑我今日係咪諸事不宜？
大佬，無啦啦消失，我都等左你幾粒鐘，仁智義盡啦下話？
嗰刻我真係有股衝動想撕撚左封遺書佢屌，真係好撚扯火再睇wtsapp，仍然係三點五十五分lastseen打過去，唔通好，冷靜啲，走人300.三日後一個網絡作家嘉儀，未寫遺書就消失一個夜場蒲精阿dick就寫完消失無自殺新聞關於佢兩個從人倫嘅角度睇，兩個人無自殺，幾好從商業角度睇，我無錢收，不過我又唔愁錢銀，無咩所謂從個人角度睇，未約就無聯絡，我接受倒但係約左然後唔撚出現，真係火撚到丫！
唔係未試過，因為唔少人臨交收前都會猶豫，或者特別緊張，不過未至於今次咁誇張，直情人間蒸發咁隨後我繼續check阿dick幾時on佢有再on過一次，我正想打比佢，佢又off翻，熄埋機三日之後，我終於知發生左咩事301.強姦連續三日，陰天，烏雲密佈，但係又落唔出雨見唔倒太陽「我已經唔知點算好喇三日喇我真係好辛苦！」
眼前嘅女人不停喊，眼又紅又腫，已經用哂我啲紙巾，係我全屋嘅紙巾「我真係唔知可唔同邊個講！
唔通同男朋友講？
唔得架！
唔講得架！」
最唔應該會講嘅說話，由最唔應該會講出口嘅人講左出黎三日前，阿文去做家訪地址，係太古下一次，可能就係我搶你客架喇阿文真係成功搶左我個客阿dick強姦左阿文302.第一次阿文知道自己情緒一定會完全失控，而且話題敏感尷尬，佢雖然好驚再上人屋企，但係都選擇黎我屋企同我講佢伏喺我張飯枱不停喊，不停喊「我連同男朋友都未做過」
雖然有啲難相信，但係阿文係覺得要結左婚先可以上床嘅女仔平時阿志有需要，都係用口、手、胸或者腳解決第一次，想獻比自己老公但係，已經無左「比阿志知道左會點諗我喎！」
掉轉角度諗，佢地拍左十年拖，阿志尊重阿文，一直都控制自己唔可以啪啪啪點知轉個頭比另一條友食左自己女朋友隻豬係，會覺得阿文可憐，但係會覺得自己更可憐，而嗰種痛好容易扭曲成怒火同憎恨所以阿文唔敢同男朋友講「報警。」
「唔報得呀！」
阿文拎佢手機比我303.父子佢雖然好唔情願，但係都開左wtsapp比我睇我自己掃落去「我已到你家樓下」
「ok」
阿dick喺三日前嘅三點五十五分回應之後就係，佢有一次再上線嘅時間阿dicksend左幾段高清畫面嘅片比阿文我當然唔會賤格到㩒play，但係預覽圖已經見倒阿文條腰「你可以報警，報的話，高登同thisav見（天使笑emoji）」
本來，阿文係唔應該接觸倒阿dick嗰日做家訪，本來嘅對象應該係阿dick老豆我腦入面將幾樣野自然咁連埋一齊「佢老豆係咪miki車過佢黎上環？」
阿文點點頭，抹眼淚：「佢地兩父子約過喺上環一齊食晏你點知架？」
我記起喇！
嗰日喺foodcourt個奇怪阿叔！
就係坐miki順風車嗰個！
我離遠見過佢，唔怪得咁熟口面304.連鎖效應「本來家訪係見佢地兩個架」
但係老豆失業，覺得同社工一齊講比個仔知自己比人炒左太無面，所以佢最後都係選擇唔出席，淨係由阿文講比個仔知其實九個月前，佢已經比公司炒左，五十七歲，搵唔翻野做，試過見工，但係僱主嘅角度睇，呢條友做多幾年就退休，高級職位自然唔會請，低級職位，阿dick老豆又唔會做佢本來係諗住，就算無工翻都唔緊要，因為儲蓄其實都夠佢地兩父子慢慢揑，所以並唔係真係有心搵工反正就退休，費事再做野但係唔想比個仔知道自己被公司炒左，太無面，過唔倒自己嗰關於是佢仍然每日著西裝離開屋企，然後出門就周圍去，放工時間就翻屋企，咁個仔就唔會知佢比公司炒，就可以保住自己作為老豆嘅面子而死要面嘅代價，就係唔知屋企已經無收入嘅阿dick繼續無節制咁用錢溝女個仔今日攞完十幾萬，聽日又用十幾萬，有幾多個十幾萬？
佢只係大公司經理，唔係上巿公司主席，個仔繼續咁洗錢，真係棺材本都會無埋於是，就出現經濟凍結阿dick嘅情況，同時佢老豆開始去搵社工幫手，希望社工幫佢過自己個死要面嘅心理關口，同個仔講清楚事實而經濟凍結，就連帶令阿dick溝唔倒女，覺得空虛寂寞想自殺三日前，佢老豆落太古城中心坐，諗住收倒阿文電話就翻上屋企面對現實，點知就發生呢件事305.應該點做「阿金我到底應該點做呀」
見我無回應，阿文稍為收聲，抬頭望住我「阿金？」
或者係見倒我嘅眼神，阿文嚇一嚇，竟然無再喊烈火將我嘅理性焚燒「我唔知你應該點做。」
我企起身，拎埋阿dick封遺書：「但係我知我應該點做。」
阿文同平時一樣，拉住我隻手：「唔好呀」
深呼吸「我去收錢姐，比佢地址我。」
到依一刻，阿文仍然有猶豫，或者係覺得唔可以將人地地址呢啲私人資料講比第二個知「講我聽。」
然後，我就向太古出發306.交收叮噹叮噹叮噹門微微打開，佈滿血絲嘅眼球釘喺我身上我曾經有過嘅眼神我側頭，笑一笑：「終於比我搵倒你喇，遺書呀，我黎比遺書你架。」
血色眼球上下游移，眼角現出笑意：「原來係你呀？
入黎入黎。」
門鏈解開，好似幾日無訓教嘅阿dick歡迎我入去道門完全開哂嗰瞬間，有股氣湧入我個鼻，搞到有啲唔舒服307.無資格自殺外面陰天，客廳又無開燈，仲要埋閂窗簾，所以成間屋都好暗「坐丫。」
我地喺飯枱坐低「遺書最緊要嘅，係你自己嘅字跡，所以你要抄一次。」
我將信封放上枱，阿dick想拎，我拉翻個信封翻黎外面開始行雷隆隆隆「一手交錢，一手交貨。
一萬。」
「咁貴？」
「比起你溝一條新女，平好多啦。」
阿dick行入房，拎左一萬蚊現金比我「多謝。」
我交左個信封比佢拆開「點解會咁？」
信封入面，係一張白紙「因為你而家無資格自殺。」
308.憑咩自殺我拎出有寫字嘅遺書，喺阿dick面前搖一搖：「呢封先係真嘅。
自首啦。」
「我唔知你講咩喎。」
「你強姦嗰個社工，係我朋友。」
阿dick皺一皺眉：「咁點呀？」
我捽一捽因為怪味而唔舒服嘅鼻：「所以你已經無資格自殺。」
「你又話想了解我，了解左啦，咁你都唔明白咩？」
我嘅說話好似激起阿dick把火：「一直以黎我都只係想要人理解同關心，我搵倒喇，嗰個係阿文呀！
所以我先想得倒佢炸！」
阿文嘅聲音喺我耳邊徘徊我會做得更加好就算我改變唔倒咩野，我都希望比倒我嘅關懷佢地就算解決唔倒問題，就算全世界都離佢地而去，我都要陪住佢地「我想以後都淨係同阿文搞野！
我愛佢呀！
佢係第一個話想了解我嘅女人呀！
點解你要話我強姦？
我同我愛嘅女人搞野關你撚事呀？」
起身，慢慢行近砰！
阿dick翻身跌落地，我即刻騎上佢個身，膝頭壓住佢兩隻手阿文只係個用錯輔導方法嘅社工，咁多年嘅輔導或者真係令佢迷失左初心但係經過希仔件事之後，阿文終於開始有自覺「偏偏佢終於唔再麻木嘅時候，就遇上你依種人！」
右拳直擊左面，臼齒連血飛出黎「你無資格死！
憑咩自殺！」
左拳打落右面，拳頭傳黎骨頭撞擊嘅觸感咚背脊傳出悶響，阿dick起腳用膝頭踢落我度「嗰隻狗公屌阿糖就得，我屌阿文就唔得？
！點解每次錯嗰個都係我！
點解我每一次都要自己承受痛苦呀！」
咚咚咚我騎住佢嘅力度減弱，阿dick收翻比我用膝頭壓住嘅手，推開我309.死體位轉移，倒我比佢壓住「好喇。」
阿dick向我塊面吐血：「你真係激嬲我，想唔想聽故事？」
條頸比佢揸實，慢慢收緊「你知唔知呀？
我老豆又係叫我自首。」
十指指甲插入我條頸，氣管被壓縮，空氣扯唔入肺唔掂再係咁會死miki「佢話要報警呀！
我唔比佢報，我唔會比佢報！」
血紅嘅眼球，瘋狂嘅眼神我終於知點解間屋有怪味唔怪得阿dick老豆唔喺度呢個大仆街，連自己老豆都殺埋！
捉住阿dick前臂嘅手開始無力，再係咁落去好快就會失去哂反抗嘅力量三具屍體喺我面前顯現，眼開始反白捱唔住喇310.微笑金仔金仔金仔老豆阿媽金弦？
點解你地企得咁遠？
我向前踏一步「停喺度。」
點解我要停？
我好辛苦，我已經好耐無攬過你地喇，比我攬下得唔得？
「金仔，仲記唔記得？」
記咩我個腦一片空白，咩都無，咩都記唔起「而家仲未係時候。」
你地講緊咩？
「你甘心咩？」
我我唔甘心，但係係因為咩事而唔甘心？
「唔甘心就啱喇。」
金弦微笑背負著家姐的命，一直生存下去311.重撃視線清晰翻係喇，我唔可以死就算死，都唔係因為眼前呢條仆街而死！
放低兩隻手，趁住仲可以反抗，用盡全身最後嘅氣力，集中喺拳頭揮出去！
「呀！」
揸住我條頸嘅手軟落黎集中，再揮多次！
對方要殺左我，咁我出招嘅時候就要狠！
而家唔係打擂台，無話邊度唔打得肉丸受壓嘅觸感「呀！
！！」
阿dick嘅叫聲高左八度，向一邊跌低空氣抽入肺部，我全身彎曲到好似胚胎咁，不停咳，咳到胸口發痛，但係頭腦慢慢清醒過黎「呀，呀！
！！
！」
阿dick㩒住自己下體好似比人扔上岸嘅魚咁喺地下典黎典去係要打就打到對方無還手之力我企翻起身，起腳瞄住阿dick下陰黎踢再一次，由我騎住佢，今次我用膝頭壓住佢條頸攞翻喺枱上面嘅遺書過黎，點火阿dick為左要吸氣而開大口，我就將著火嘅遺書一野塞入佢個口度我企翻起身，阿dick即刻咳翻封遺書出黎，一手㩒口一手㩒下體尻嗌我搖一搖嗰一萬蚊：「多謝哂，歡迎下次幫襯。」
開門走人你想寫幾多次遺書，我都幫你寫寫一封，燒一封！
312.網路瘋傳然後第二日，落雨我琴日失控嘅行為就好似蝴蝶效應咁，引起左一發不可收拾嘅局面「阿金！
新聞！
睇新聞！」
miki喺電話入面尖叫網路瘋傳社工性交片段仆街，阿dick明知咁做會比警察拉，都要同阿文同歸於盡「點解會咁？
嗰個係社工姐姐黎架喎！」
一直喺天堂，不食人間煙火嘅天使，比人折斷翅膀，直落煉獄阿文唔會頂得住咁大嘅刺激「去搵阿文！
睇實佢！
我而家趕黎！」
係我嘅錯！
又係我！
我又要害死另一個人！
唔好衝動呀，阿文，千奇唔好自殺！
313.翻警署我打開門準備衝出去，竟然發現有兩個警察啱啱黎到我屋企門口「係咪曲金鉉先生？」
「點呀我趕時間呀！」
我想向前衝，點知佢兩個阻住我「曲生，我地懷疑你同一宗傷人案有關，麻煩你跟我地翻警署接受調查。
都係嗰啲啦，唔係事必要你講，不過你講嘅野將來都可能成為呈堂證供。」
偏偏最危急嘅情況搞啲咁嘅野？
「傷人？」
「有咩翻差館先講。」
咔手扣將我手腕上鎖睇黎阿文要靠你喇，miki314.落口供「我地翻查過事主林文迪嘅電話，有曾經同你聯絡過，當日屋宇範圍嘅閉路電視都影倒你，請問你去嗰度做乜？」
「收錢。」
「點解收錢？
係交易定要佢還債？」
「交易。」
「交易咩野呢？」
「遺書。」
個差人皺一皺眉，然後寫低「遺書」
兩隻字一路講，我就一路un腳，心諗幾時先走得「你有無出手打過受害人？」
「有。」
然後我就講翻成件事出黎「件事就係咁。
我錄左音，你可以聽下。」
聽到阿dick講老豆叫佢自首嗰度，個差人停左段錄音「好嘅。
唔該哂你。」
315.惡夢開始當日好快就放左我走「理論上我地唔會起訴你傷人，但係你遲啲都要上庭做證人。」
個警察伸個頭埋黎：「嗰條仆街抵撚死，打得好。」
後來我就喺新聞度得知，阿dick放左阿文段片上thisav同高登，於是引致警察搵上門喺拘捕嘅過程之中，警察發現佢屋企廚房傳出惡臭，原來雪櫃入面收埋左一具斬件嘅男屍成件事就係阿dick強姦完阿文之後，為左唔比老豆報警，佢就親手殺死自己阿爸，分屍擺雪櫃「miki，阿文點呀？」
「我地喺警署，啱啱落完口供，而家翻去。」
然後，阿文嘅惡夢就開始316.高登留言無論係靚女又好，醜婦又好，放左上網嘅結果基本上都一樣豬排可能仲好啲，但係靚女，一定會比人起底當然，嗰個流出post嘅回覆大多數係屌阿dick係仆街，但係人照屌，片照down要搞清楚，係全世界屌阿dick，但係無乜人會話阿文慘好想比佢輔導隻豬應該我食淫賤社工正喎#love##love#條牙簽仔好仆街:-[:-[:-[btw好想瘋狂輔導而家啲社工輔導技巧原來係啪啪啪?
??
??
?跟住就開始出現起底post，入面有阿文facebook同ig，足足三日，都係熱門post第一位真係好正[bomb]點解我識嘅社工咁柒:~(:~(對波又白又滑[bouncer][bouncer]粉紅色乳頭，可遇不可求[bomb][bomb][bomb]咁正仲係豬屌到啪啪聲#hehe##hehe##hehe#今晚又要打丁:P:P佢電話幾號？
想book家訪一句到尾，屌唔屌？
（原版LINK︰http://forum4.hkgolden.com/view.aspx?
type=SY&message=6349463&page=16&highlight_id=0&authorOnly=False）317.幫我寫遺書阿文做野嗰間輔導中心要佢放大假，同時亦有社工跟進翻阿文嘅個案「我咩都可以忍真架我可以忍倒街上啲男人嘅目光，我可以忍受網上面嗰啲comment，我可以忍受每日都比人打電話黎問我有無上床輔導」
阿文仍然算係幸福嘅一個受害者，起碼佢有屋企全力支持，社會主流言論都係譴責阿dick，佢啲同事都好盡力支援佢，同網上言論嘅壓力勉強可以對沖但係，每個人都有承受嘅極限仲有，每個人都有啲刺激係無辦法承受「但係我真係真係忍受唔倒我曾經幫過嘅人而家走黎問我幾錢一Q呀」
阿文繼續抹眼淚陌生人，敵人，永遠唔係傷得你最深嘅人一個曾經好慘，你對佢伸出援手，陪佢走過一個又一個難關嘅朋友，阿文真係當每個事主係朋友，佢地嘅刀，先插得最深，最入肉與此同時，阿文對網上言論嘅承受力，亦已經到左極限社會環境要殺阿文，只需要用三日「阿金幫我寫遺書」
318.阿文嘅極限我望住阿文對眼：「你肯定？」
阿文錯開視線，望向斜下方：「我而家終於明，佢地係咩心情喇」
老實講，我唔想幫佢寫但係阿文既然事發當日無自殺，等左三日先黎搵我，證明佢係有諗過先會咁樣選擇，已經唔係一時衝動平日嘅遺書委託，我可以諗都唔諗就接受不過今次，阿文會自殺係我間接做成，如果我無搵阿dick，無激起佢把火，就唔會搞成而家咁我幫阿文寫，咪即係又害死一個人？
「係咪我唔幫你寫，你都會自殺？」
「阿金，成件事由我上阿dick度做家訪開始，就注定左結局係咁就算你無上佢屋企，段片遲早都會比佢掟上網架」
我上阿dick屋企嗰日，即係阿文搵我嗰日，阿dick有聯絡過阿文佢喺電話度叫阿文上佢屋企，啪多轉，唔出現就放片上網「就算我比佢威脅到上左去，頂倒一次，總會有一次我頂唔順，所以我連一次都唔想就範所以其實嗰日你上唔上去，段片都會流出黎」
多謝你幫我打佢呀，阿金唔關你事架幫我寫，得唔得？
我求下你求下你319.最後一次我嘆左口氣：「咁你」
我本來想問咁你阿爸阿媽點，但係又覺得咁樣只係強加一個家庭負擔比阿文，加上自殺亦唔係會同父母商量嘅事，於是臨時改口：「有無同阿志講？」
喺父母立場，係無可能容許仔女選擇自殺所以我就問起超人哥哥miki話，阿志係超人，可以將人由地獄救翻出黎而家阿文就喺地獄，我救唔倒佢，所以唯有靠超人出手或者我都係個睇超人睇得太多嘅細路，「超人」
兩個字，實在太有希望色彩，所以我下意識都好想阿志有辦法救倒阿文不過，掉翻轉諗，如果救得倒佢，而家我就唔會同阿文傾寫遺書嘅事「阿志無搵我，我都搵唔倒佢。」
阿文咬住下唇：「我諗佢都受好大刺激，需要一個人靜下」
斬首台上面，無超人，只有劊子手望住死刑犯「好喇，咁我問最後一次，你真係要寫遺書？」
320.自閉症面對我嘅問題，阿文遲疑左兩秒先答：「係，我要寫。」
我呼一口氣：「咁你想點寫封遺書？」
對象係爸爸媽媽，同阿志「能醫不自醫，就係咁解。」
阿文無力咁笑一笑，問：「係喇，你知唔知，我點解會做社工？」
我擰下頭：「點解？」
「你睇唔睇得出，我有咩病？」
「睇唔出。」
「我地呢種病，通常係會好固執咁不停重複做一啲野。」
我皺一皺眉，諗翻每個月阿文買一款新嘅午餐肉上我屋企，然後就會企喺廚櫃幫我執罐頭有次我走去睇，每個罐頭都係跟哂過期日咁擺我唔係無懷疑過，只係阿文咁嘅人，好難同嗰種病拉埋一齊諗「你唔係」
阿文點點頭：「我細個嗰陣，有輕度自閉症。」
自閉症如果阿文有輕度自閉，咁我對佢麻木嘅推測，由一開始就係錯嘅「而家咁睇，我係咪好似一個正常人？」
似正常人，但永遠唔係正常人「我細個嘅社交能力一直都好低，因為我根本唔識睇人眉頭眼額。
我理解唔倒人地嘅表情係咩意思，亦都唔知咩叫設身處地，唔知咩叫為人著想。」
除此之外，阿文好中意將一舊舊野疊起，或者排序「有一次喺親戚屋企，大人打完麻雀，我就去將啲麻雀一隻一隻咁疊起，點知比我侄女整冧左，我發左好大脾氣。
又叫又喊又亂掟野」
嗰次之後，阿文比父母帶去做測試，先發現佢有輕度自閉「除左爸爸媽媽同阿志，就得你知架炸」
一個理解唔倒其他人有咩痛苦嘅人，去做一個必須理解其他人痛苦嘅角色321.點解做社工？
「我而家之所以正正常常，係因為我以前都曾經有過一個社工姐姐。」
阿文經過社工姐姐嘅輔導，先慢慢學識點樣同人溝通「自閉症係個腦有問題，無可能會完全無事。
但係我唔算嚴重，都學得好快。」
九歲嗰年，經過五年輔導，社工同屋企人互相配合嘅支援，阿文嘅社交能力總算正常翻不過，有兩件事無辦法改變一，阿文嘅強迫行為唔會消失二，雖然透過學習同練習，終於識得睇同理解社交訊號，但係阿文係需要用比常人多幾倍嘅心力同精力先可以理解得倒比如我要認知希仔因咩事唔開心，只需要用十分嘅觀察力的話阿文要同我一樣認知相同嘅情況，就要用一百分嘅觀察力先睇得出問題喺邊度坦誠嘅情況都要用一百分，咁希仔扮比人欺凌，已經超出左阿文嘅認知範圍要睇穿偽裝，我用一百分就夠，換轉阿文，起碼要一千分先睇得穿佢做社工做左差唔多六七年，期間只有一個女仔同希仔係輔導中途自殺之外，我無聽過其他失敗嘅個案，以一個有輕度自閉，本來連同人溝通都成問題嘅人黎講，絕對係一個對得住自己嘅成績但係，可以想像得倒，每一次嘅輔導工作入面，阿文係做得幾辛苦「點解你咁嘅體質，份份工唔做，偏要做社工？」
322.贖罪方法「你覺得，社工姐姐而家喺邊？」
阿文望一望天花，但係視線好似睇緊天花後面好遠嘅野咁「已經唔喺度？」
「無錯，過度疲勞，猝死。
當時佢同我做緊家訪，只係我唔知道社工姐姐已經五日無訓過教。」
朝早翻工做正規輔導，夜晚就隨時候命，五日之內，每晚都有人因為情緒困擾而需要社工姐姐嘅幫助我講過，只要你地搵我，我就喺度陪住你地家嘛「係我害死姐姐架」
係我害死金弦架「我呢種人，注定會落地獄。
但我相信社工姐姐，一定已經喺天堂。」
阿文望住上方微笑阿金，你信唔信，呢個世界真係有天使？
我一直都信對我黎講，阿文就係一個天使「係社工姐姐救左我，但係我竟然無辦法察覺倒姐姐嘅身體已經到左極限」
社工姐姐已經救唔倒任何人眼淚順住阿文眼角滲出黎，滑過面容，墮落我贖罪嘅方法，就係代替社工姐姐繼續救人，直到我死為止323.如果你係社工「咁你應該好清楚，點解我會幫人寫遺書。」
「我理解你嘅心情，但係我唔同意你嘅做法。」
我同阿文，都係比贖罪扯住手腳嘅木偶本來幫人繼續生存，同幫人自殺，就好似錢幣嘅兩面，今生今世都無可能相見「不過原來，我以前只係太過膚淺」
因為我地都只係渺小嘅人類，所有人都有野係承受唔倒「我承受唔住我以前幫過嘅人，而家走黎同陌生人一齊騷擾我，係咪好廢好傻？」
每個人承受力都唔同，如果比我，我會頂得住但係我頂得住，係我嘅事「唔廢，亦唔傻。」
阿文笑一笑如果你係社工，就好喇324.浮現阿文講左我知要點寫封遺書「我兩日後再搵你。
到時你抄一次就搞掂。」
阿文起身，摟一摟我：「阿金，多謝你。」
「好多人都咁講。」
「希望有一日，你會得到解脫，唔洗再幫人寫遺書。」
呢日永遠都唔會有個樣浮現喺面前，我窒左一下：「嗯，多謝。」
又無啦啦諗起miki個傻笑樣，雖然我想盡量避佢，但係阿文要自殺嘅事，都係同佢講聲比較好325.搵比你睇「社工姐姐要自殺？
！」
同日夜晚，我喺電話講比miki知阿文已經委託左我開始寫遺書miki放工就即刻趕去阿文屋企，但係阿文話唔想見任何人，佢父母都無辦法「點解喎點解唔見我喎」
「可能佢怕見完就唔捨得你。」
「咁更加要見啦！」
「佢唔肯見你，你有咩辦法？」
「唔」
隔左一陣，電話對面嘅miki尖叫左一聲：「呀！
我知喇！
超人哥哥實有辦法！」
「慳啲啦，阿文都搵唔倒佢。」
「超人哥哥講過，只要我有咩事打比佢，佢就會黎救我。
等我叫佢救社工姐姐！」
「呃細路嘅大話你都信？」
「唔係大話黎架！
我而家就搵比你睇！
哼！」
326.阿志真係比miki搵倒阿志，於是而家阿志就喺我面前「阿文同我提過你。」
阿志係個好似謝霆鋒咁嘅男人，不過憂鬱嘅眼神同唏噓嘅鬚根為佢增添左幾分憔悴，有少少周星馳嘅孤寂感「如果我叫你救阿文，我諗你都應該唔會救，係咪？」
我點點頭：「我唔會干預我客人最後嘅抉擇。」
「唔會阻止，同你想唔想阻止，係兩回事。」
miki講過，阿志當年望過佢件紅色冷衫就推測倒佢比屋企人虐待即係話，阿志同我一樣，善於觀察佢十指交握，放喺嘴邊，銳利嘅視線好似可以輕易睇穿我內心咁「我唔會要求你出手，但係，你可唔可以用多一啲時間寫遺書？」
327.懷疑嘅眼神「你想我配合你？」
「無錯。」
「咁我需要知道你想做乜。」
「我想救阿文。」
「如果係咁，點解你消失三日？
你唔係應該陪住阿文咩？」
「如果你肯幫我，我就講比你知，我點解會消失三日。」
阿志已經係報社嘅高層，所以我諗佢係習慣左呢啲一換一嘅溝通模式，將同唔熟嘅人嘅對話轉化成交易「人同人交流，唔係下下都係咁交易架下話？」
「所以你希望我講我嘅野比你知先？
不過講信任關係，你由一開始就唔信我在先，唔係咩？」
見我皺眉，阿志就繼續講落去：「喺譚仔撞倒嗰日，你用咩眼神望住我，你最清楚。
我唔係講你呷醋嗰個眼神。」
328.銀包「我要澄清我無呷醋。」
呢個唔係重點，重點係我見阿志比錢嘅時候，有一瞬間覺得有啲野唔妥嘅懷疑眼神，佢居然咁都留意得倒？
「我唔想你傷害倒阿文，你要我好似miki咁當你係超人，無可能。」
我唔信阿志「我唔知你睇倒啲咩，但係你唔信我，我地救唔倒阿文。」
我深呼吸一口氣，拎左樣野出黎：「我諗你應該知，呢樣係咩黎。」
阿志嘅視線睇住枱面件野，眼角微微震左下佢嘆左口氣，拎同一件野出黎「唔怪得你會唔信我，驚我傷害阿文。」
枱上面，係兩個一模一樣嘅黑色真皮銀包「原來你識阿may。」
329.你就係佢嘅最愛食譚仔嗰日，準備比錢嘅阿志，令我覺得唔妥嘅地方就係佢個銀包其實銀包同款唔係咩特別事，但係我上網照住阿may送比我嘅銀包牌子搵，就發現呢款銀包係冷門野，款式少，少人識當然，我一直都只係懷疑，而且係對阿志有保留，所以先唔信佢住點知我一拎個銀包出黎，佢就不打自招「阿may話過，會買定一個銀包，等到我用緊呢個爛左再搵佢。」
阿志試過援交，搵過阿may「你就係一直無中出過佢，阿may最愛嗰個男人。」
阿志坦誠咁微笑，點頭330.半年前「你都認得幾快。」
「係事實，我無野反駁。」
阿志同阿文拍左十年拖，但係無上過床「點解係援交，唔係叫雞？」
「兩樣都有。
不過援交我淨係搵過阿may一個，之後就無再喺外面搵人同我上床。」
「點解？」
「因為我唔想，阿文亦唔再比我搵。」
我以為自己聽錯：「吓？
阿文唔比？」
即係話，阿志出外面搵人解決性需要嘅事，阿文一早就知阿志點點頭：「我唔係超人，阿文先係。」
然後阿志就開始同我講，半年前嘅事331.無答應「不如唔好戴丫？」
阿志同阿may一個月會見一兩次面，阿志每次搞野都一定戴套咁嘅關係維持左三四個月，直到阿may主動提出，叫佢唔好戴套為止「一個女人叫你唔好戴套搞佢，你知唔知象徵左啲咩？」
即係代表，阿may覺得同眼前呢個男人做愛，就算有左bb都無所謂「我無答應佢。」
阿志覺得，第一次中出係要留翻比老婆阿may聽完，就喊左出黎332.真與假援交同做雞最大嘅分別，在於女方嘅自我認知去到咩程度雞好少會同客上完床中意左個客，因為佢地好清楚性只係交易但係做援交嘅女仔，為左唔好搞到自己同雞一樣，佢地唔單止上床，仲會同客人行街睇戲食飯，因為佢地要講feel不過交易嘅界線模糊左，就好容易投入感情愈黎愈似男女朋友的話，又有幾多個人抽離得倒？
再相似嘅事物就算幾似係真，都只係假貨但係呢個世界唔係個個都識分真同假阿may抄遺書時候嘅說話又再次喺腦海迴盪「其實我做援交，真係無後悔過。
識多左男仔，又多錢。
只係有時，我自己都分唔清，到底份感情係真定假」
333.條件由一開始拍拖，阿志知道阿文要結婚先可以上床嘅時候，佢地就有講過點樣解決性需要嘅問題「咁如果我出去叫雞，你接唔接受倒？」
阿文諗左諗，答：「得架，不過有條件。」
「吓？
唔係正常都答唔得架咩？」
「咁我比唔倒飯你食，你想出街食咪出街食囉。
都話有條件。」
唔可以食壞肚唔可以中意個廚師結婚之後就要留喺屋企食「要搵個同你上床嘅人好簡單，但係要搵個肯比你同人上床嘅人，你知唔知有幾難？」
我想像唔倒，但係阿文竟然做得到334.第一次中出「我出去叫雞喎！
我唔明你無理由會接受倒架喎」
阿文笑一笑，錫左阿志一啖：「你尊重我嘅第一次，所以我都尊重你出街食飯嘅選擇姐。」
阿志嘆左口氣：「伸隻手比我。」
「嗯？」
阿志勾住阿文手指尾：「我應承你，我第一次中出一定會留比你。」
「哼，你唔戴套搞其他人我都唔知架啦，無證無據。」
「就算無證無據，你信唔信我？」
「咁我愛你，我就信你架啦，仲問。」
阿志同啲前度都有上過床，但都係戴套搞，所以佢下定決心第一次中出一定要留比阿文335.受傷嘅人其實要搵人上床，前度都係一個選擇，基本上除左買套之外就唔洗用錢，但係阿志無咁做「界線模糊左，就好難分真假。」
同自己愛過嘅人上床，又有邊個可以保證過程之中，愛意完全無死灰復燃？
男人叫一隻陌生雞都尚且會沉船，咁同翻曾經嘅最愛上床，就更加容易分唔清自己嘅感情所以阿志先選擇叫雞同搵援交佢好清楚，自己唔會沉船，同外面嘅人只係交易關係廚師煮大餐比客人食，客人比錢，就係咁簡單只係，阿志分得清楚，唔代表其他人都做得到阿may，就係分唔清楚嗰個「糾纏落去，受傷嗰個係阿may，所以我無再搵佢，佢搵我我亦無覆機。」
336.自私阿志將阿may嘅事講左比阿文知，阿文就知道自己提出嘅條件只係保護緊阿志同佢自己唔會受傷但係，其他人會受傷，因為就算阿志控制倒自己唔會中意其他女人，都阻止唔倒其他人中意阿志而阿志經過阿may件事，亦都有自覺「原來我地都只係太自私。」
一開始以為只要自己無事就無問題，但係當親眼睇住另一個人痛苦嘅時候，就知道自己原來做錯左「阿志唔好再出去搵，好無？
我會盡量滿足你架喇」
「我唔會再去我應承你」
因為佢地都好清楚，只要繼續出去叫雞、援交，總會再遇上另一個中意阿志嘅人到時又會為另一個人帶黎痛苦由嗰陣開始，阿文開始學用手、腳、胸等等去滿足阿志嘅需要而阿志，就一直用阿may送嘅銀包，用黎提醒自己唔可以再犯同樣嘅錯誤337.遺書去向「阿may寄左封遺書比我，而家我終於知，原來係你寫嘅。」
原來我幫佢寫嗰封遺書，去左阿志度封遺書有兩頁，第一頁得幾句，唔係我寫嘅上面話：放心，我的死跟你無關。
感謝你為我好，離開我。
拜託你，把下一頁燒掉，送給天上的孩子。
然後，阿志再比wtsapp我睇，阿may死前，send左一條link，同一堆字比佢338.不會愛我的人（請邊聽邊睇）https://youtu.be/_mWQtkNeRK8如我可跟你在某天，又再遇你或會欣喜我舊日的小微笑年日已於心中細數，數個月遺憾是我沒法子會可超過她和你一起同視夜空，極燦爛這樣簡單的美夢亦煙消雲散曾在你身邊低語聲，愛我吧當天的回應亦四散多少天過後仍是很想再遇上再碰見那日歡笑美妙形象遺憾是舊日我集得的底片退色猶像記憶全部也都飄散了舊日快樂於星空中追加冠冕心跳動竟就似繁星飛。
舞就算兩手，認了木紋都已經，沒心聲可訴只可分隔在遠方說道，再見若是某日於街角可相見，你請不必將視線移開於某處是那麼想，述說舊時的美好，請不必驚怕不再互纏，我就會走但是你亦真的愛她不愛我怎麼想往日，仍留低的過錯是那麼多，亦已沒能可再講，我很喜歡你不過於這日我想說道，半句分開的每日我都有在，愛你339.仍然想講我聽住首日文歌，心入面照住中文歌詞，唱左出黎雖然有啲音唔啱，但係阿may嘅愛同埋無奈，都滲入一字一句之中佢好清楚，自己無法子超越阿文你亦真的愛她不愛我一段永遠唔會開花結果嘅感情，無奈同無力嘅最後，就只能夠喺死嗰日，向愛人說道半句就好似一個生命之火燒盡嘅短跑選手，一生都無贏過任何人但係即使無贏過，都想同其他人講，佢中意短跑阿may就透過呢首歌，話比阿志知，就算佢無可能得倒阿志嘅愛就算一切都係徒勞無功仍然想講分開的每日，我都有在愛你340.憐憫阿may投入太多感情喺一段無結果嘅愛情上面，佢只會愈黎愈痛苦如果係咁，阿志唯有及早分開，長痛不如短痛「既然你無擺感情落去，你都唔會受傷，點解唔繼續搵阿may？」
「自己無事，但係一路睇住人地流血，你忍心咩？」
原來係咁，阿志嘅離開，只係因為佢同情阿may佢好清楚，傷害阿may嘅人係自己，繼續接觸係唔會有好結果，所以先斷絕來往「唔怪得直到最後，阿may都無憎你。」
阿may自殺，只係出於對自己個bb嘅愧疚一首歌，比永遠得唔倒嘅男人一封遺書，比永遠失去嘅骨肉一直最愛嘅男人，到佢死嘅時候都仍然愛緊唔怪得，睇住阿may跳落黎嘅時候，我莫名其妙咁對佢有一種憐憫341.夢想聽阿志講，阿may嘅夢想係做填詞人不過相比填詞人呢啲咁不切實際嘅工作，做援交明顯更加乎合經濟效益填詞，就算做倒正職都未必搵倒食香港，有幾多個黃霑，幾多個林夕？
於是阿may直接向現實低頭但原來，一個人到生命要結束嘅時候，就會自然做翻佢最想做嘅事就算今生今世都實現唔倒自己嘅夢想，愛上一個絕對唔會愛自己嘅男人都好阿may仍然想喺最後，靠一首自己改詞嘅歌，將一直以黎嘅心意講比阿志知342.因為愛「可惜我救唔倒佢。」
因為阿may要死嘅理由，係墮胎，係對自己骨肉嘅罪惡感，無論阿志做乜，個bb都翻唔倒黎翻唔倒轉頭嘅野，無得補救「但係今次唔同，我可以救阿文！
所以我已經將所有野講哂你知，希望你會信我，肯拖延時間。」
阿志雙手合十，合實雙眼向我微微點頭：「求下你。」
今次，輪到我接受翻阿文喇「所以你真係唔介意阿文被人破左處？」
「唔介意。」
「因為阿文曾經接受過你出去叫雞，所以你而家算還債，接受翻佢？」
「人同人，唔係下下都講交易嘅下話。」
竟然用翻我句說話噠我「咁點解？」
「因為我愛阿文。」
有呢句就夠343.Deal我不自覺咁點點頭，由阿志嘅眼神之中，我睇得出佢無講大話「你想我拖幾耐？」
阿志知道我會幫手，即刻話：「我需要多三日時間。」
「如果你做完，阿文都係決定自殺，咁點？」
「咁到時，就到我搵你幫我寫遺書囉。」
阿志好豁達咁笑一笑，伸出拳頭：「deal？」
佢嘅笑容，好似有種一定得咁嘅自信，但係當中亦有失敗嘅覺悟如果救唔翻阿文，阿志都會自殺兩個人嘅生命互相融合，為對方死都在所不惜我用拳頭同佢互撞一下：「deal。」
344.推遲我打電話比阿文，同佢講要考完試先可以交收，於是將日子推遲左三日「我等你。」
其實你應該等嘅，唔係死神而係超人阿志要消失，係因為佢知道對而家一心尋死嘅阿文黎講，單純嘅陪伴係唔足夠令阿文回心轉意「阿文要死，唔係衝動，佢係有諗過先決定自殺。」
阿志繼續講佢嘅理論至於成唔成功，一切，都要三日後先有定論嗰三日，我同阿志完全無聯絡至於阿文嘅遺書，我只係話推遲交收日期，無話唔寫幫人寫係我嘅責任，至於用唔用得著，就到時由阿文自己決定345.一樣我好記得變種特攻第一集，其中有段情節好深刻嗰個歧視變種人嘅議員，比磁力王搞到變成變種人佢啫唎狀嘅身體喺沙灘上，就比群眾用翻佢曾經對待變種人嘅目光睇住佢白人，係咪要變成黑人，先知道咩叫歧視？
娘娘，係咪要成為兵仔，先知道愛人嘅痛苦？
我曾經以為阿文永遠唔會明白我，因為佢無可能成為我可以飛嘅雀仔，又點會理解無得飛嘅蟲係咩心情？
但原來面對比人強姦破處，出街比人視姦，網上留言，同曾經幫過嘅人都參與加害嘅時候阿文都會頂唔順，都會選擇自殺我一直以為係太陽，係天使嘅阿文原來都同我一樣，只係一個弱小嘅香港人筆尖喺白紙上烙印一字一句我望向窗外面，今日仍然係無太陽嘅陰霾天天氣預報話呢三日都係多雲，間中有驟雨希望交收嗰日唔好落雨346.落雨落雨滴滴答答，滴滴答答雨水一粒粒拍落窗口度，聲音令我嘅意識由睡夢之中抽離，打開眼，房入面就好似比一層暗藍色籠罩住三日，喺我嘅考試同驟雨之中，好快就過左miki無搵過我，但我有wtsapp話佢知今日交收結果都係落雨我有唔好嘅預感「紅色暴雨警告現正生效」
朝早12點9，打開wtsapp，阿志嘅lastseen係12點13分我打比阿志，熄左機HiHi，真係有極唔好嘅預感「嘟嘟嘟」
無論打幾多次，都係無人聽347.交收今日交收，阿志先唔見人交收地點係阿文屋企我去到嘅時候就發現，miki都喺度，聽講係老細又叫佢負責咩專題採訪，於是自由活動嘅miki就用哂所有時間陪住阿文間報館請埋啲咁嘅人點解仲做得住「阿金」
miki見倒我，無笑，因為佢知道我為咩而黎我將把滴水嘅遮放喺門口，就入左屋miki望一望我身後，知道後面無第二個人，好失望「我搵佢唔倒。」
miki耷低頭：「嗯」
348.天使墮落「黎左喇？」
阿文喺房行出黎，陽光比烏雲擋住，照唔倒入屋同我屋企一樣嘅暗藍色，就好似將成間屋浸左入海咁以前阿文招呼過我黎，嗰陣間屋，比太陽照到暖笠笠，夕陽餘暉喺打左蠟嘅木地板上烙印橘黃色嘅平行四邊形同我嗰間長年都係得暗藍同慘白，好似停屍間咁嘅屋完全唔一樣但係，喺房一步步行出黎嘅阿文，面色蒼白又無精神，雙眼又紅又腫，如同一具行屍走肉下午1點37分橘黃聖室內嘅天使變成左暗藍海底下嘅魔女幾條長長嘅髮絲喺額頭散落，靜靜掛喺阿文側面，視線穿過髮絲嘅間隙，無力咁柔柔同我嘅眼神對上「我黎左喇。」
窗外嘅雨水，依舊無規律咁拍打玻璃，就好似外面有人想叫我地逃走咁，啪喇啪喇，啪嗒啪嗒349.境界見倒阿文個樣，講真係有少少嚇親我望向miki，佢咬住下唇，避開我嘅視線就算miki一直陪住阿文，佢仍然變成而家咁我一手放喺miki頭頂：「辛苦你喇。」
佢咬住唇，好似個地獄式特訓左半年，仍然喺水運會游第尾嘅小朋友一樣，唔忿氣咁點點頭「點解每次我都救唔倒」
佢細細聲講應該係講上次希仔，同今次陪希仔玩，陪喺阿文身邊，點解陪伴無用？
因為miki搞唔清楚先後次序miki係比阿志救完，阿文嘅陪伴先幫倒佢個心康復但係佢錯以為陪伴就係解決方法試問如果當年，阿文留喺miki身邊陪佢，但每日仍然照比老豆搞，照比後母打，有咩用？
「單純陪住佢，阿文係唔會回心轉意。
所以我先把握時間搵解決方法。」
相反阿志就好清楚「你咁樣消失法，如果阿文唔搵我，即刻自殺咁點？」
「我好清楚阿文份人，佢一直都好抗拒自殺，所以唔會衝動即刻走去跳樓。」
呢個係阿志對阿文嘅信任，係十年歲月嘅感情裏面慢慢堆積出黎嘅一種了解係種一對相識十日，或者十個月嘅情侶無可能達到嘅境界阿志係真心相信，自己嘅女朋友就算要死，都會係經過時間沉澱之後嘅選擇，而唔會係一時衝動嘅行為而事實係，佢啱左，所以阿文先會搵我350.人間蒸發不得不佩服，阿志係個將所有概念、情感同行為都分得好清楚嘅人佢知道，如果問題未解決，陪伴係無用只有問題係完全無辦法解決嘅時候，陪伴先係最後嘅辦法阿志認為阿文嘅問題只要解決左，就可以阻止佢嘅自殺行為唔知係咪真係會成功，但起碼要盡全力試一試如果最後都唔得，就陪阿文死三日前，只係短短同阿志傾左唔夠兩個鐘，我心入面已經對佢萌生左敬意當然唔計叫雞同援交，不過有幾多個男人，出去滾都同自己女人講清楚？
而且會喺知道自己嘅行為傷害倒人嘅時候，即刻決定以後唔犯同樣嘅錯誤？
「無你諗得咁誇張，始終我都有錯。」
知錯好簡單，知錯能改先至難外面幾多男男女女，講完知錯又出去再犯同樣嘅錯誤？
成日都唔比阿寶抖下「講過唔做，我就唔會做。
只係咁簡單姐。」
正如佢話唔會中出其他女人一樣，講左唔會，就真係唔做阿志就係咁嘅男人講過會黎，我就會黎不過點解你偏偏要喺緊要關頭人間蒸發？
351.遲疑我除鞋，走入客廳，miki跟住我阿文撥撥自己額邊嘅頭髮，行到我地對面，坐低我拎出信封，交比阿文「幾多錢？」
「唔洗錢。」
「吓？」
阿文有少少錯愕「就當係我報答你，多謝你對我同家姐嘅照顧。」
如果唔係有佢，我唔敢想像嗰兩年會幾無助十八歲無左父母，仲要照顧痙攣同智障嘅金弦，如果無阿文睇住我、幫我，相信我會更加早崩潰唔洗錢幫阿文寫遺書，或者係死神最後可以幫倒天使嘅事阿文笑一笑，準備拆開個白信封有一瞬間，佢纖幼嘅手指停左落黎我諗翻，嗰日我問阿文最後一次，係咪肯定要寫遺書嘅時候，佢遲疑左兩秒先答我而家臨開信封，個猶豫跡象又再次出現，雖然只係一剎那，但我睇得好清楚就好似男女要提升關係之前第一次拖手，或者接吻前嘅猶豫因為每完成一步，距離目標就近一步而答我肯定，同拎封遺書出黎，代表阿文距離自殺又行近一步雖然會猶豫係正常，但到底當中有無包含住唔想死嘅念頭，我仍然未睇得出但就憑佢嘅一絲猶豫，我覺得阿志救倒佢嘅機會率唔係零問題係，我望下wtsapp，阿志嘅lastseen都係無變過352.真係明阿文打開信封，就見倒一張寫滿字嘅紙望住一字一句咁睇緊我篇原稿嘅阿文，佢嘅淚水喺眼底浮上黎，直到眼眶載唔落，將透明露珠排斥出黎我睇過一本日文詩集，入面話過：「眼淚是情感，是心這個容器滿溢出來的情感。
感動也好，悲傷也罷，載不下了，就流出來。」
阿文用手背抹走眼淚，但係抹乾左，又濕翻雨水嘅聲音收細，由啪喇啪喇轉為沙沙沙嘅輕響「原來你真係會明我諗咩」
阿文開始抄封遺書，每寫幾句，就索一下鼻水，用手將滑到面頰嘅淚水抹走「你真係明」
353.紅豆「你諗住幾時自殺？」
聽倒我問呢句，miki望住我，眼神好似望住路邊重傷嘅貓仔，眼白白睇住佢斷氣一樣然後呼左口氣，望向阿文嗰種不忍同無奈，滲左入我心裏面阿文合埋眼，顎高頭對住天花板：「抄完，就去。」
同一時間，放喺飯枱一邊嘅電話響起，鈴聲係王菲首紅豆嘅純音樂，好似水晶喺度閃爍咁嘅音樂盒版本，一播就係副歌miki靜靜咁搖頭，細細聲跟住哼有時候，有時候，我會相信一切有盡頭阿文望向電話，伸出手相聚離開，都有時候，沒有什麼，會永垂不朽拎起電話，阿文望住來電顯示嘅號碼，有啲猶豫應唔應該聽可是我，有時候，寧願選擇留戀不放「喂？」
354.預感我同miki睇住聽電話嘅阿文「唔？
傻啦無事。」
「真係無呀。」
「然後呢？」
「吓？
而家翻黎？
咁公司點？」
「嗯，好啦。
我真係無野喎。」
「嗯，拜拜。」
阿文cut線，講得「翻黎」
，應該唔係阿志見我望住佢，阿文就話：「係爸爸。」
女呀，你無野丫嘛？
真係無？
嚇死我，啱啱眼眉跳，然後你送比我隻杯跌左落地我拎翻起，點知一拎就碎左，我有啲唔係幾好嘅預感，都係翻黎睇下你啲野咪比秘書搞住先囉，總之我翻緊黎架喇，你真係無野嘛？
咁好啦，拜拜355.無時間「爸爸有時候，啲奇奇怪怪嘅第六感好準。」
女人嘅直覺就聽得多，男人嘅第六感真係好少聽倒「上一次，爸爸有第六感，已經係阿嫲心臟病發死嘅時候。」
爸爸心血來潮打左個電話過去，阿嫲有聽，又係話無事不過總之仲係有啲怪感覺，最後佢決定放工去探下自己阿媽「結果上到去，就見倒阿嫲訓喺地下，已經無呼吸。」
當時阿文仲好細個，理解唔倒咩叫死，加上輕度自閉，參加葬禮嘅時候亦唔知點解咁多人喊如果當日阿文老豆放低工作，或者阿嫲會有得救，但係正常人都唔會因為少少不詳預感，就放低手頭上嘅工作去求個安心只係，有過上次嘅經驗，阿文老豆今次就決定翻黎睇阿文，想確保自己個女無事「無時間喇」
阿文加快抄寫嘅速度：「要趕喺爸爸翻黎之前」
356.完成遺書阿文住柴灣，佢老豆喺北角返工，所以唔洗半個鐘就可以翻到屋企由掛斷電話之後開始計，大約係用左7分鐘時間，阿文就抄哂封遺書下午兩點零一分，遺書重新攝入白信封，背後寫上：「給爸爸媽媽，阿志」
阿文將信封平放喺枱面，柔柔拍左兩下，就好似最後一次見自己個孫嘅老人家，小心翼翼又無力咁輕掃孫仔嘅心口一樣佢企起身，走過黎摟左我同miki一下：「多謝你呢幾日陪住我多謝你肯幫我寫遺書」
淚痕貼上我塊面，仍然感覺倒悲痛嘅溫度，有啲暖，令我眼眶微微泛熱357.方法與心意「唔好唗心機煎喇，我唔會食架。」
豬油喺熱鑊上燒紅嘅霹靂啪喇聲，成為左我每次同阿文喺廚房對話時嘅背景音效「又唔係呢隻？
百佳有賣嗰啲牌子都試過哂喇喎。」
唔係牌子嘅問題「下個月我去惠康睇下啦唯有。」
其實計翻，一年入面阿文買午餐肉上我屋企嘅次數，都係十次咁上下係，佢係好煩，又永遠摸唔清問題嘅核心亦即係佢嘅方法無效但點解我一直都著眼於佢個方法嘅成效，而唔去注意方法背後嘅心意？
打開廚櫃：「你排到咁靚都無用架喎。」
「睇落舒服啲嘛。」
阿文話，或者有一日我想自己煎黎食，咁就唔洗落街，一打開廚櫃就有材料呢個就係佢對我最笨拙，亦最純粹嘅輔導方法我伸出手，摟住阿文：「多謝你」
呢一句，係我對阿文最鄭重，最由衷嘅最後一次感激阿文無應我，我只感覺到放喺我背脊嘅十指，緊左一下「嗯。」
佢點頭可能因為講多一個字，眼淚就會缺堤，所以阿文淨係敢發出一個，介乎回應同崩潰之間嘅單音358.跳樓時間係下午兩點搭二地點係阿文住嗰棟大廈嘅天台考慮到老豆就翻到屋企，跳樓就係最快捷同無得阻止嘅最佳選擇打開通向天台嘅門，毛毛雨密密咁喺面前構成薄膜，成個世界好似鎖左入一個模糊嘅濾鏡之中紅色暴雨警告取消左，但係仲落緊雨我地三個都無擔遮上黎，一踏出門外，牛毛細針咁嘅雨水就刺喺面上我地三個喺平台上向前行，腳步濺起水花行到天台盡頭，喺半個人高嘅圍牆前停落黎阿文轉身，向我同miki點點頭，之後就琴過圍牆，企喺牆外嗰度仍然有少少地方比阿文企，大約係三份二隻成人腳掌嘅空間我喺牆內，望向下方一瞬間，俯瞰風景嘅震撼好似一股暴力咁湧入大腦359.俯瞰風景雨粉喺下落嘅過程互撞，劃出風箏斷線嘅軌跡，喺下方失去蹤影下面有幾個唔同顏色，唔同花紋嘅八邊形移動緊，有啲向左，有啲向右啲八邊形好細，得我拇指咁大，其實係擔遮行緊嘅人連馬路上嘅車輛，都只係好似一粒粒識郁嘅擦膠原來向下望，個世界係咁樣架？
人類認知水平視界嘅十公里，同認知俯瞰視界嘅十公里，係完全唔同由高處向下望嘅景色太過壯觀，就算係平凡嘅事物都會令人感動所以好多人中意喺飛機就到目的地之前望出窗外映入眼中嘅係一大片廣闊無垠嘅土地，湧入心中嘅係莫名其妙嘅興奮但係喺安全嘅飛機倉包圍之下，唔會感覺得倒「跌落去就會死」
嘅恐懼確確實實企喺大廈天台向下望，就會有嘅另一種感覺係隔閡360.視界我一直好唔明白，點解跳樓嘅人，可以真係跳落去正常黎講，應該會有怕死嘅恐懼阻止佢地再向前踏一步但原來唔係因為嗰種恐懼會比另一種衝動呑噬向下望住遙遠嘅地表，過於遼闊嘅視野，令人覺得「下面先係屬於我嘅世界」
高處同低處嘅隔閡令人產生向下跳，翻入去自己世界嘅衝動呢一刻，我同金弦共享左俯瞰嘅視覺彷彿見倒佢喺大廈頂，向虛空踏出唔受控制嘅右腳墮落嘅慘狀再次重演，反胃感又湧上喉嚨361.異物「阿金？」
阿文轉身扶住幾乎跌低嘅我，miki都走左過黎：「你無野丫嘛？」
我強忍嘔吐感，向佢地搖搖頭，自己起身，退後兩步，遠離天台外牆miki以為下面有咩刺激倒我，就走去望：「我屌！
咩黎架？」
下方傳來一陣騷動，我用力搖頭，保持自己清醒，行過去向下望「嘩？
拍生化危機？」
周圍嘅人有啲嚇到跌左把遮落地，訝異咁望住眼前嘅異物地表上嘅人四散，一個紅色嘅人向我地望過黎，然後拖住背囊同流血嘅身體走入大廈362.唔跳得多得嗰隻奇怪生物嘅出現，地面有個阿嬸腳軟坐左喺地下，又有一堆人湧過黎睇熱鬧，下方本來空曠嘅空間好快就比佢地填滿左而家阿文只要跳落去，一定會整傷其他人，視乎情況，亦有可能壓死人「咁我點跳喎」
咁自殺會害死另一個人，所以阿文唔容許自己跳落去佢扶住圍牆左行兩步，右行四步咁踱位，睇下邊度跳落去唔會傷倒人但係下面實在無空間，所以阿文踱黎踱去都未跳好快，有個醒目阿叔唔知係咪feel倒上面有野郁郁下，佢向上望左眼，就發現準備跳樓嘅阿文，即刻指上黎大叫：「有人要跳樓呀！
報警呀！」
雄亮嘅聲音連我地喺天台都聽倒佢講乜一眾睇熱鬧嘅民眾聽完呢句，不約而同向天台呢邊望過黎砰！
同一時間，通向天台嘅門再度比人撞開我地三個比巨響嚇親，即刻轉身，就見倒一個著住滲血西裝嘅男人，右手掛喺門柄上，跪左喺門前「吓吓」
男人伴隨大口喘氣嘅聲音，慢慢抬起頭363.趕倒下午兩點20分男人右面受左傷，血跡令佢有餐啲似鍾無艷咁款男人面帶笑意，銳利嘅左眼喺毛毛細雨之間嘅空隙穿過，望住我地「趕趕倒喇」
阿文有啲難似置信：「阿志？」
「超人哥哥！
！！
！！」
miki個由悲轉喜嘅興奮樣，就好似優獸大都會隻樹懶個表情一秒內做哂咁樣阿志倒吸一口大氣，借力企起身佢打開身邊個大背囊，抽左一碌黑色長筒出黎扭開蓋，拉出入面卷成圓筒嘅白畫紙miki見倒，即刻跑過去幫手，兩個人一齊將白畫紙打直，卷成圓筒嘅紙足足有半個人高「miki！
拉！」
miki聽倒命令，兩隻手揸住畫紙向後退，大畫紙就喺細雨中展現入面嘅內容364.集眾人之力入面其實無咩特別內容，只係得阿文，加油！
離遠睇雖然唔係太清楚，但係我見倒每個標點同大字嘅筆劃，有一點點一粒粒嘅空位字同標點，都唔係一筆過寫出黎，而係由一啲更加細嘅筆劃組成以畫黎比喻，就好似梵高嘅作品，畫中事物全部都係用一點一點黎填滿如果再集中啲望，就會見倒每一點都有個人風格，而且有黑、紅、橙、黃、綠、青、藍、紫，好多隻唔同顏色我睇完，個腦短路左一下，未理解倒係咩黎「你個衰人」
但阿文好似已經知道阿志做左咩野「阿文，加油！」
全部係由唔同嘅人用更加細嘅「阿文加油！」
、「社工姐姐要努力！」
、「姐姐我好掛住你」
、「唔好唔開心啦」
、「幾時再教我畫畫？」
、「多謝你令我好翻呀！」
、「你不只是社工，還是我最好的朋友」
、「天使姐姐唔好輸比衰人呀！」
、「唔係有你，我唔知自己而家會點」
、「感激你令我再次感到愛」
、「是你令爸爸媽媽再次關心我的！
加油呀！」
、「本当にありがとうございます」
、「youarethebestsocialworkerI'veevermet」
、「Angel，thankyouverymuch，thebottomofmyheartsaid」
、「阿文妹妹，因為有你，我先無做後悔嘅事」
、「如果你係我孫女，你話幾好呢？」
、「社工姐姐，今次到我地救你！」
、「阿文，我愛你」
阿文兩隻手扶住圍牆：「阿志你個衰人」
原來阿志，親身去搵每一個比阿文幫過嘅人，請佢地寫低一句句鼓勵說話，去構成「阿文，加油！」
嘅大字走匀港九新界、澳門，甚至乎去左日本留學，移民左去外國嘅，全部都由阿志查倒聯絡方法之後，親身去請佢地寫365.堅持後來我先知，阿志喺台灣飛翻黎，12點幾起飛，於是熄左手機佢周圍走咁多日太攰而訓著左，降落之後訓醒就落機狗衝過黎，嗰陣都無理手機，上左的士先發現手機唔見左，但已經廢是回頭搵佢一點半上的士，係咁催個的士佬快啲，最後個的士佬頂佢唔順真係開得好快，兩點16分就翻到柴灣不過落雨令路面濕滑，衰收尾，就到目的地嘅時候扇呔撞車，個司機無咩事，阿志就撞到流好多血，但唔算太傷佢將所有錢比哂司機，再比埋卡片，講明會賠錢，但趕住救人，就負傷繼續行黎阿文屋企個司機見佢成身血都要行，知道阿志真係有好緊要嘅事做，就唔追究住阿志就咁拖住流血嘅身體一路行過黎，沿途好多人問佢有無事，洗唔洗call白車，佢都話無野，堅持趕過黎救阿文366.我陪你「阿文！
！！
！！
！睇下你自己『仲有』啲咩野！
！！
！！
！！
！」
阿志無咩力，跪左喺地下，雙膝撞落濕水嘅地表，但仍然向阿文大嗌「你幫過嘅人，佢地講咩，你睇清楚！
！！
！！
！！
！！
！！
！！」
其實好難睇清楚，但大致上都會見倒，全部都係多謝同感激呢一刻，阿文心入面承受唔住嘅痛苦，並無灰飛煙滅，但係確確實實咁比感動掩蓋左係，有零星幾個男人，加入騷擾阿文但係其他人呢？
喺阿文做社工咁多年以黎入面輔導過嘅男仔、女仔、小朋友、小學生、中學生、大學生、阿叔、阿嬸、公公、婆婆、爸爸、媽媽、上班族、家庭主婦、癮君子、智障人士、更新人士、miki、金弦，仲有我呢個世界有咁多人，一定有用惡意回報善意嘅賤人，但如果因為咁就睇唔倒身邊支持自己嘅善意，咁會係何等可惜嘅事？
「但係我比唔倒第一次你喇阿志」
「白痴！
！！
！！
！我唔要！
！！
！！
！無咪無囉！
！！
！！
！！」
阿文嚇左嚇，退後左小半步，但係發現後面無得企，即刻停低「但係我我我以後要點面對其他人？」
啱啱仲好有氣勢嘅阿志，面對呢個問題佢反而無大聲咁回答，只係好坦率咁講左句：「唔知。」
雨，終於都停喇阿志微笑既冷靜，又強而有力，好似結婚嘅時候，新郎對新娘講嘅誓言但係，我陪你367.下墮呢一刻阿文嘅感動超越左想自殺嘅衝動佢再忍唔住，兩手捉住牆邊，提起腳踩住牆，想爬翻入黎阿志知道自己成功左，露出一個滿足嘅笑容，張開雙臂，準備迎接阿文翻入佢嘅懷抱「姐姐！」
最先反應叫出黎嘅係miki雙眼擴張，起跑想衝過黎我回頭，見倒阿文踩喺牆上嘅腳，因為雨水濕滑令摩擦力大減，佢一發力想撐起個人爬翻入黎嘅時候，跣左一腳阿文驚愕嘅表情失重，開始向下墮下方傳黎群眾驚慌嘅尖叫我伸出手：「阿文！
！！
！！
！！
！！」
368.視界入侵千鈞一髮之際，我捉住左阿文隻手，衝力將我拉過去，個身幾乎比阿文連帶飛出牆外，而好彩miki呢個時候跑到過黎抱住我條腰警車聲傳黎，下方一藍一紅咁閃下閃下目眩嘅感覺再次襲擊我嘅意識一陣酸味湧上口腔係金弦跳樓前嘅視界雙手一瞬間因為頭暈發軟阿文嘅手，掃過我手腕，直到指尖分離「唔好！
！！」
369.父女然後，所有事物就好似慢鏡咁播放，我眼白白睇住阿文纖幼雪白嘅中指喺我手心滑走微風將阿文黑色嘅髮絲推散，洗頭水嘅香氣撲入鼻腔，係百合花味仍然向住我伸直緊嘅右手，就好似即將比書頁壓扁嘅百合花瓣下墮我盡最後嘅力量伸出手，由右至左一掃差一個手位「阿文！
！！
！」
一個巨大嘅黑影喺我身邊突然出現，好似一架高速大貨車忽然剎車咁，一條粗壯嘅棍狀物向牆外伸出，轉向下，直衝出去啪！
清脆嘅皮肉撞擊聲「爸爸！」
「捉實我呀女！
！！
！」
370.唔好放手嗰一刻，阿文老豆喺我隔離出現，佢成個上半身到腰位已經飛左出去，亦因為咁，佢兩隻手捉得住阿文而我亦立即轉移目標，兩手啱啱扣得住阿文老豆條粗腰，就好似抱住粗樹幹咁阿文懸喺半空，阿文老豆半個身喺牆外，我抱住佢下半身，miki摟住我miki向後拉扯嘅力完全唔夠呢個時候，拉扯力增加左，原來係阿志「頂住呀！」
一男一女一受傷，三個人嘅力量勉強可以保持阿文佢地唔跌落去，但係仍然唔足以拉翻佢地上黎「呀女，唔好放手呀知唔知呀！」
但係，地心吸力仍然比我地三個優勝阿文老豆個身，以秒速5厘米嘅速度，慢慢推前緊371.道歉腳步聲水花急促濺起下個瞬間，向後拉扯嘅力度大大增加阿文老豆上半身退翻入牆，阿文嘅身體亦向天台慢移地心吸力輸左阿文嘅上半身橫跨圍牆，翻身跌入牆內全部人都鬆左口氣原來係三個趕上黎天台嘅警察幫左我地我同miki喘氣咁訓喺地下，個傻妹吸吸吓氣，忍唔住笑出聲阿文同佢老豆，仲有阿志攬埋一舊，只聽倒阿文不停咁道歉「對唔住對唔住呀」
372.寧願粉身碎骨嗰一日，我見住阿文老豆嘅捨身撲救，我好似忽然明白左最愛你嘅人，原來真係會同其他人有分別阿文老豆喺地下見倒自己個女企喺天台邊緣，就即刻衝上黎，而佢跳出去救阿文嘅時候，根本就無諗過自保如果唔係最重視你嗰個人，又點會做得出？
我必須承認，我做唔出，就算明知成個身跳哂出去就捉得倒阿文，我都唔會做得到因為我好清楚成個人跳出去，就算捉倒佢隻手，都唔會救倒佢，只會兩個一齊跌落街但係阿文老豆嘅潛意識，完全排除哂所有理性嘅推論「我會死」
同「捉倒手都救唔倒」
，佢連諗都無諗過，就飛左出去捉住阿文或者佢係諗緊，就算救唔倒，都寧願同個女一齊粉身碎骨373.點點嘅幸福我忍唔住諗，會唔會有一日，我都可以為左最重視嘅人，唔要自己條命？
如果嗰日黎到，我做唔做倒咁嘅抉擇？
而對我黎講，會覺得為左佢，連命都可以唔要嗰個人，又會係邊個？
一個人一生，可能都未必有機會驗證另一個人肯唔肯為你死，就算驗證倒，通常都無好結果但係阿文老豆就確確實實咁比自己個女感受倒，有人肯為自己犧牲，原來係好幸福咁當然，阿志令阿文回心轉意嘅行動都係功不可沒，我亦發現左原來「我陪你」
，係比「我愛你」
更令人感動嘅三個字而從阿志同阿文老豆兩個人嘅行動之中，我相信阿文已經好實在咁知道，佢生命中真係有兩個好愛佢嘅男人單單係知道原來有人咁愛自己唔理係咩人我諗，都會感覺到幸福嘅而呢點點嘅幸福，就足以叫阿文，生存落去374.自助餐喺天台救阿文嘅事完結左之後一個禮拜，阿文再次聯絡我約好夜晚嘅香格里拉酒店，7點，請我同miki食自助餐，係阿志嘅意思，話係報答翻我地我去到，阿志同阿文舉手叫我過去miki早過我到，背對我佢發現我到左，即刻擰轉身對我笑，狂揮手，好似啲fans想吸引明星注意咁揮法，即刻比隔離枱個靚太啤左眼大佬，高級地方你可唔可以唔好咁失禮呀375.轉變席間，我發現附近枱嘅人久唔久會將視線移喺阿文身上，而阿文都知道有人望佢兩者視線相交嘅時候，啲人都會即刻望另一邊，但係阿文嘅眼神，友善得黎又帶幾分堅定多得miki喺報紙登左篇阿文嘅訪問稿，雖然唔係話改變哂所有人對阿文嘅睇法，但亦影響左唔少人，覺得阿文可憐嘅論調終於聲勢大起黎網上仍然有人po阿文嘅相，不過回覆就多左人幫阿文發聲而最重要嘅，係阿文依家已經可以面對倒呢一切因為佢並唔係孤軍作戰睇住阿文同阿志拖住手出去拎野食，兩個人嘅步伐都係咁強而有力，咁一致「咸濕仔望社工姐姐屎忽。」
一野拍落miki個頭度「好痛！」
376.片段另外要講嘅係，原來阿文同阿志一齊去搵過阿dick阿文堅持自己嘅立場，因為佢覺得自己嘅受害者身分之前，始終係一個社工，既然答應左阿dick老豆要比啲野個仔，佢就要做到阿文同阿志坐喺探監室，隔住塊玻璃，面對破壞一切，只被性慾所推動嘅惡魔「阿文，係咪好掛住我？
入黎屌翻轉好無？
好掛住你個又緊又窄」
阿文好冷靜，就好似自己根本唔係受害者咁講：「我黎係比段片你睇。」
阿文比左手機我，開左段片比我同miki睇由於喺酒店開喇叭好失禮，於是我同miki一人用一邊耳機聽聲「呃？
開始左？」
片段入面係個阿叔，亦即係阿dick老豆「拍緊架喇，你有啲咩要同你個仔講？」
阿文把聲喺鏡頭後面傳黎「呃嗯，仔呀你睇倒段片嘅時候呢，就呃唔應該已經由阿文口中知道，其實老豆我呢唔嗯」
「加油呀，練過咁多次，實講倒架！」
阿叔聽完阿文嘅鼓勵，咬關牙關點點頭「就呢即係咁囉，比公司唉，炒左好一段時間架喇。」
由佢縮起嘅搏頭同埋唔敢望鏡頭嘅雙眼就可以知道，佢真係好唔想喺個仔面前承認自己比公司炒左377.父子「唉，老豆知你成日出去溝女，不過老豆真係呀比唔起錢你再咁洗法喇諗翻」
「好似同個仔講緊野咁簡單炸，加油！」
「諗翻自從我升職以黎，好似都無乜點理你，或者你出去溝女都係我嘅錯啦。」
阿叔開始講得順暢，緊繃嘅搏頭都慢慢放鬆落黎：「升職之前我都仲有同你坐低傾下計。
係我而家老左淨係識做野，定你大個仔已經唔想同老豆講下心事呢？」
佢望向鏡頭，少少膽怯，好似怕會被拒絕咁，講埋最後一句：「搵日，我地兩父子坐低，好好傾下計。
等老豆了解下你個心，到底諗緊乜，好嗎？」
段片就咁完左聽講阿dick睇完，咩都無講，淨係呆呆咁坐喺度，連阿文同阿志走嘅時候都無反應378.告一段落第二日，阿dick喺監獄入面自殺死左佢咬斷自己隻食指，喺廁格隔板上寫左「對唔住」
三個血字，然後除褲，將褲綁喺半空嘅排水管度，上吊屍體被發現嘅時候，件衫反轉笠住左佢塊面，可能因為佢覺得無面見自己親手殺死同斬件，但只係希望同佢傾下計，了解佢嘅老豆到底佢睇完段片之後，心入面諗緊咩，無人知但我估，佢嘅自殺係出於對自己爸爸嘅愧疚如果真係後悔殺死自己老豆所以自殺，咁阿dick都仲算喺最後嘅最後，挽回翻少少人性不過講真，我對阿dick嘅自殺消息無咩感覺，反而覺得就咁死左唔洗贖罪係便宜左佢不過算喇，已經告一段落下次要學精del左片先好走人當然，最好就無下次啦379.末日鐘嘅分針阿志同我一齊去拎蟹腳，我嘅視線不自覺咁又移左去miki身上條白痴妹掹大口，手指喺下唇點點吓，雙眼發光咁望緊啲甜品，口噏噏咁：「食邊樣好食邊樣好」
都係拎哂翻去佢口型好似咁講，然後就每樣甜品都夾上碟「死火，無哂位」
「我覺得miki幾中意你。」
阿志嘅說話將我嘅注意力拉翻過黎「同埋，你都中意miki。」
「WhattheFUCK？
！」
高級地方，粗口用英文講，高級啲嘛「Fuck咩姐，你兩個都成年人啦，會點選擇係你兩個嘅自由，但係選擇之前，我諗你應該要知一啲野先。」
「如果係佢嘅過去的話，我已經知道。
佢嘅體質，我都知。」
「咁佢個心，你又知唔知？」
蟹腳喺碟上碰撞，發出咔啦一聲就好似末日鐘嘅分針，向前移一格嘅微響380.唔敢接觸阿志叫我唔好翻位住，跟佢繼續喺外面遊兩轉先「佢嘅過去，你大概知幾多？」
「全部。」
我好有自信咁大約講左miki細個嘅事阿志聽完，拍一拍我搏頭：「無人可以知道哂另一個人，全部嘅過去。」
只要離開視線範圍，就唔會知道人地經歷過咩野就算講比你知，你又點判斷幾多成係真，幾多成係假？
甚至乎，你點知道係咪有啲事，對方無講比你聽？
「呀，唔該，要一份三文魚、八爪魚同呑拿魚。」
阿志睇住刀鋒界落魚生上面「笑得最開心嘅人，內心嘅混沌就愈黑。」
佢嘆口氣：「miki只係笑到以為自己內心已經無哂混沌。」
魚生上碟，阿志同個壽司師父點點頭，繼續行去另一度「你知唔知，點解阿文當時淨係陪住miki，但係無輔導？」
「因為佢未讀完社工？」
「唔關事，只係唔敢接觸miki。」
「唔敢接觸？
點解？」
「因為當時，阿文太驚。」
381.心寒之夜第一個夜晚，miki做左啲野，令阿文覺得好心寒「阿文半夜札醒，發現miki唔見左，於是就起身搵佢。」
廁所，無人雜物房，無人行到廚房，打開白燈初頭少少接觸不良而閃閃下嘅燈光，映照住廚房有舊野踎左喺地下一閃，反射刀刃嘅寒光一閃，見倒地表散落棉花一閃，毫無人性嘅目光轉向阿文燈光穩定落黎，就見倒miki左手㩒住隻毛公仔，右手拎住生果刀，刀鋒上痴住棉花絲嗰隻公仔嘅兩腳之間，比miki桶到爛哂miki望下自己右手把刀，又望下阿文笑住講：「社工姐姐，一齊玩丫。」
382.狂笑雖然miki無傷人傾向，但係阿文嗰日之後就唔夠膽同佢有太深入接觸當時嘅阿文都仲係學生，唔識應付都好正常比著我見倒個啱啱先同我一齊住嘅人咁做，都實嚇到標屎喺阿文嘅角度，係太驚唔敢接觸miki但係miki睇翻，就覺得阿文係默默陪住佢都唔知應該點形容，不過既然miki覺得結果上係阿文救左佢個心，咁應該都可以叫做美麗嘅誤會掛？
「然後有一日，miki留左字條話想翻屋企睇吓，而阿文發現屋企把生果刀唔見左。」
「所以佢父母嘅死其實」
「唔關佢事，佢翻到去嘅時候，爸爸同後母已經死左。」
阿志收到阿文通知，趕去miki屋企，大門無鎖，血腥味濃烈入到屋，就見倒miki，一刀一刀咁插落自己老豆嘅下陰，插到血肉模糊「嘻嘻嘻嘻嘻嘻哈哈哈哈哈哈」
383.內心嘅怪物「最後點？」
「最後我幫miki洗走手上嘅血，然後帶走佢。
好彩好似無目擊者。
等鄰居自然發現屍體報警。」
望向我地張枱，同阿文傾得好開心嘅miki手舞足蹈，搞到阿文都忍唔住笑「話就話生唔倒仔，唔可以中意人。
但係講還講，真係動情都吹佢唔脹嘅。」
我地慢慢行翻位「只係，我覺得你應該要知道，miki笑容背後隻怪物，到底係咩樣姐。」
翻到埋位，我個位放左幾件咬左一啖嘅蛋糕「咩料？」
miki答：「呢幾件唔好食嘅，比左你，哈哈！」
然後又飛左出去攞甜品咁嘅白痴妹，內心有怪物存在，有啲難以置信但係考慮到miki嘅過去，又覺得，心扉後有怪物，先係正常384.得你先救倒佢「講左？」
「講左喇。」
阿志拉左條蟹肉出黎，放喺阿文隻碟度阿文望住我：「阿金咁嘅miki，你接唔接受倒？」
我唔可以中意人「個問題本身就無意義，我依種殺人犯無資格接受人。」
「即係你唔會同miki一齊？」
「唔會。」
阿文有少少落寞，阿志接落去：「有啲野唔輪到你控制嘅。」
「點解你兩個咁想撮合我同個白痴妹？」
因為唔知點解，自從同你一齊之後，miki好似開心左好多阿文靜靜咁講所以比人有種得你先救倒佢嘅感覺385.回收遺書「我只能夠幫人寫遺書，由一開始就無救另一個人嘅能力。」
因為我唔係天使，亦唔係超人我唔係冬姐，亦都唔係阿文老豆只係一個，每次都眼白白睇住其他人自殺，而咩都做唔倒嘅渺小人類阿文無奈咁講：「真係可惜」
然後喺自己手袋拎左個信封出黎「點都好，多謝當時嘅你肯了解我，同埋幫我寫。
但係我諗，我唔需要喇。」
我收翻個信封，放落袋有需要就再搵我我本來想咁講，但睇倒阿文嘅眼神之後，最後都無講出口386.等收紅色炸彈嗰晚嘅自助餐食到9點半，我地就離開臨走，我講左句：「呀，係喇，恭喜哂。」
阿志笑一笑：「多謝。」
「吓吓吓？
做乜呀？
恭咩喜？
你地有秘密唔講我知？」
我指一指阿文隻左手：「秘咩密，食左成晚，咁都睇唔倒。」
纖幼嘅無名指上面，係一隻好似早晨露水咁晶瑩剔透，閃閃下嘅鑽石戒指婚禮，將會係半年後舉行阿志同阿文，笑住咁叫我同miki等收紅色炸彈「嗯，等你地喇。」
387.衰心軟5月完結之後，我就去左北京我讀嘅課程一定要學生去清華大學交流一個月先可以畢業，所以就算我幾撚唔中意大陸都無得我sayno硬係覺得自己去完一個月翻香港會短十年命空氣又差，又唔知自己食乜落肚，除時生腫瘤生到醫生檢查我都話嘆為觀止不過唔理我幾唔情願都好，校方規定要去就無計啦至於嗰一個月做過咩，就唔詳細描述喇，故事就由我翻黎嘅7月13號開始繼續講落去嗰日我喺機場拎完行李，就同大學朋友講拜拜，自己行出巴士站打開wtsapp，竟然奇蹟咁無客人搵過我一直置頂嘅，係miki，右方顯示有千幾個訊息自從阿文件事之後我就好耐都無乜點理佢而佢就好似隻比人遺棄嘅狗仔咁，跑上去想追翻主人嘅背影，但最後都係比人丟低思緒黎到呢度，我發現自己竟然同嗰啲無良心嘅主人一樣，突然就覺得咁對miki太殘忍唉，衰心軟388.miki女王「千幾個點睇，我翻左香港喇，搵我做咩？」
「掛住你咪搵你，家陣係咪唔得呀！
激死我喇！
我以為你喺大陸比啲豆腐渣活埋左呀！
屌你，頂你衰人仆街！」
我唔理呀，總之miki女王而家條氣唔順，唔想人頭落地就陪我去街！
「好好好你話點咪點。」
「咁後日陪我！」
「陪你做乜先得架？」
「我唔理！
總之要陪我啦！」
講完，miki竟然cut我線嘟、嘟、嘟話說啱啱個電話點解咁似情侶對話？
389.有感覺對上一次有咁嘅對話，已經係同靜思一齊嘅時候因為手機無電，靜思搵左我成日都搵唔倒我唔理！
總之你唔陪我我就嬲死你！
聽得出，其實一半係嬲，另一半係想嗲下男朋友嘅感覺如果咁都睇唔出，唔識氹翻人的話，咁作為男朋友都幾失敗問題係，我同靜思真係情侶關係，但同miki又係咩關係？
雖然阿文問我會唔會同miki一齊，我好堅決咁話唔會不過唔能夠否認嘅係，我對miki有感覺嗰種感情已經喺胸口浮現，而且仲抹極都抹唔走，就好似用有污跡嘅布喺白牆上打圈，愈抹愈污糟390.需要喺北京無得做生意，就算有客，我都處理唔倒，所以就費事check電話結果都真係無客，但成個月嘅消失就換黎miki千幾個訊息㩒入wtsapp，將所有訊息化為藍tick，但係一個都無睇其實，如果唔係有感覺，我又駛乜否認自己對佢有感覺真係無feel，點解唔覆佢，避佢？
刻意減少同miki嘅接觸，咪正正講左個答案出黎囉我只係唔想承認嗰個答案喺巴士上層，除左我以外嘅其他乘客，都無察覺到坐喺我身邊，同後面嗰三具屍體，佢地望住我部手機無錯，我嘅職業係幫想自殺嘅人寫遺書無資格愛人，亦無幸福嘅權利收埋電話我需要下一個客人而唔係需要miki屍體喺坐位消失391.太天真翻到屋企，久違一個月，就去信箱拎信除左幾張水電媒公司叫我交錢嘅信，其他都係唔重要嘅廣告實在太懶，就算唔係去左北京，平日我都係一個月先清一次信箱，搞到成日比人罰交附加費入到屋，隨手丟哂啲信喺飯枱，連行李都唔執，沖個涼就訓訓醒嘅時候已經係星期四下午，睇黎我真係好攰唔知係好彩定唔好彩，一開電話就發現有個號碼搵我，話想寫遺書，問我可唔可以幫佢我地約好聽日喺油麻地美都餐室等當然我本來係諗住唔同miki講，但第二日我先知自己太天真一落到街，已經見倒miki架車「哼哼，你走唔甩喇。」
無視無視搭地鐵「嗚呀！
我等左你三粒鐘架！
好賤呀扮睇唔倒！」
miki落車，成個人U字型咁由隔離飄移產去我面前截住我392.勾手指尾「你咁嘅款實係見客，我車你去啦！」
miki全力抱住我條腰，成個人就比我嘅腳步帶動拖前半呎行左兩步，感覺好似拖住隻樹熊咁行，我唔理佢佢就真係會摟到我理佢為止「唉，我上你車喇，咪摟住我。」
我投降「真係？
無呃我？」
「無呃你呀？」
「咁勾手指尾？」
「中出即飛。」
「屌你咸濕仔。」
「你有撚咩？」
「無喎。」
「咁點屌我？」
「又好似係喎唔理喇！
屌你屌你屌你！」
連續粉拳攻擊，受到傷害，零吵吵鬧鬧一輪之後，終於上左車393.鐵達尼號一如既往，miki一路揸車一路哼鐵達尼主題曲「你有無第二首架？」
「無喎，最中意都係鐵達尼號。」
佢話，jack沉落水底嗰幕，好感動到底有人愛自己愛到連命都唔要，係一種咩感覺？
用言語講，「幸福」
，好簡單嘅兩個字，但實際感覺又係點？
miki好想知，但係應該今世都唔會知「miki。」
「做咩？」
「你係咪好憎你爸爸？」
紅燈，停車394.狂暴「我咪講過囉，過左去啦嘛。」
miki無正面回答，佢轉向我笑，做個V手勢「但係。」
miki放低手，揸住呔盤揸實呔盤「如果比我見翻佢，我實親手再殺佢一次唔止仲有阿爺阿嫲，醫生叔叔，仲有佢全家，媽咪，同阿婆阿公一個一個殺哂佢地」
嘴角勾起預見殺人計劃成功嘅狂暴笑意「連人地全家都唔放過？」
「如果阿爺阿嫲無生爸爸出黎，如果阿婆阿公無生媽咪出黎，我就唔會變成咁。
仲有醫生叔叔都要死，佢全家都無資格有幸福嘿嘿嘻嘻嘻嘻嘻嘻」
如果我無喺阿志口中聽倒miki無講我知嘅過去，而家實會覺得好心寒miki耷低頭，搏頭因為笑意抖震，我睇唔倒佢嘅表情不過而家，我覺得好心痛手放喺佢嘅頭髮上，輕輕咁掃miki抬翻頭，淚水滑過面頰，好似正常翻「V。」
佢向我做翻個勝利手勢，同宣布自己打贏左對手嘅運動員一樣，笑得好燦爛燦爛嘅笑容，令我雙眼微微發熱綠燈，重新出發395.美都餐室去到油麻地，miki話要搵位泊車，所以就放低我先下午4點9，我黎到美都餐室，樓下無人，個伙記指一指樓梯：「上面丫。」
每次都唔係繁忙時間黎，每次啲伙記都會叫我上樓上以前會同金弦黎食野，之後再去前面個電影中心睇戲自從金弦有事之後，我就無再黎過，佢無主動話過想黎美都我亦無主動帶佢過黎可能係因為我地好清楚，就算地方一樣，我地翻倒黎，都翻唔倒過去396.最後一次以前，無憂無慮嘅閒日，一份西多士，兩杯紅豆冰，坐一個下午，望住對面公園嘅阿伯阿婆交會，離散「嘿嘿，最後一舊係我嘅！」
每次金弦都會食最後一舊西多，佢話因為要切埋比我，所以最後一塊係報酬唯獨只有一次，家姐讓左最後一塊比我「你唔食嘅？」
「今日比你食。」
唔知嗰時佢係咪感覺倒咩野，諗翻轉頭，原來嗰次就係我地最後一次黎美都食西多一步一步行上樓梯，黎到二樓我有一瞬間見倒，以前成日坐嘅卡位，有個少女望住窗外風景佢察覺倒我上黎，向我側頭微笑與此同時，冰凍嘅屍手爬上我搏頭，微笑嘅金弦就化為一團白霧，融入虛空397.林伯我嘅客人，係個上左年紀嘅男人，睇落似70幾歲頭戴畫家帽，大四方老花眼鏡，揸木拐杖個樣有啲似姜大衛，睇黎後生應該都係一個美男子「世侄，你信唔信呢個世界有報應？」
佢叫林伯，原來62歲，如果我老豆未死，應該同佢差唔多大，不過林伯睇起黎比佢實際年齡老好多佢介紹完自己，我都未講我個名，佢已經用「世侄」
稱呼我「自己嘅孽，由最重要嘅人承受，就係報應。」
一個星期前，林伯個老婆阿娟因為子宮頸癌而死「可惜最後，佢都記唔起我係邊個。」
因為有老人痴呆嘅關係，直到死，阿娟都記唔起一直守喺身邊嘅林伯係咩人398.發呆我一路聽林伯講以前嘅事，眼眉好自然咁皺起黎講到一半，樓梯口傳黎急促嘅腳步聲林伯見倒走上黎嘅人，嚇左一跳，我見佢個表情就知miki黎到，即刻轉話題：「所以你封遺書大致上就係，向你老婆講翻自己最後嘅心意，係咪？」
林伯好似聽唔倒，呆左咁望住愈行愈近嘅miki「阿金！」
miki拍我搏頭，無留意林伯嘅視線miki唔識林伯，但林伯無可能唔識miki「坐入啲啦。」
我坐入一個身位，miki坐低介紹自己：「我係miki，你好呀。」
窗外嘅招牌著左，霓虹燈將以暗綠色為基調嘅二樓染上淡淡橙紅399.實會殺左佢「伯伯？」
miki見林伯無反應，伸手喺佢面前掃一掃「報應真係報應」
佢口中唸唸有詞我諗翻miki頭先喺車失控講出口嘅野如果比佢知道眼前嘅林伯同自己嘅過去有關係，後果不堪設想「林伯！」
我大聲叫佢，佢震一震，終於回翻魂「呃唔好意思」
「我遲啲再打電話搵你，今日到此為止。」
「吓？
次次都係咁，我一黎就傾完，搞錯呀！」
「哦咁我走先」
林伯借拐杖嘅力撐起自己，慢慢行落樓梯miki扁唒嘴，話我好衰我無辦法，如果比你知道林伯係咩人一個一個殺哂佢地你實會殺左佢400.純粹「唔該！
要西多士同紅豆冰。」
miki叫左我以前會叫嘅野食同野飲「我唔理呀，你請我食呀。」
「miki。」
「做咩？」
「點解偏偏係西多同紅豆冰？」
「爸爸有帶過我黎食。」
遠喺miki老豆比獸慾呑噬人性之前，都曾經有好純粹嘅父愛佢老豆並唔係由一開始就係獸父，所以喺miki九歲之前，應該都有過僅餘嘅美好回憶變壞嘅牛奶唔飲得，唔代表盒牛奶一開始就係壞「爸爸有令過我開心，呢樣野我唔會否認。」
400.一萬年其實同男女關係，都一樣分手嘅愛侶，都曾經係令我地最開心，最幸福嘅人咁點解最後，留喺我地心入面嘅，會得翻痛苦？
所有感情都有保質期，就算係我想照顧金弦嘅心意，都有一日扭曲成殺意一諗到呢度，就悲從中來，因為當愛變左質，就翻唔倒轉頭愛有好多種，男女之間、朋友之間、家人之間都有愛，只係我地比左啲唔同嘅名去分別佢地姐友情同親情，保鮮期長啲愛情，保鮮期短啲現今嘅社會，愛嘅保質期好似愈黎愈短但唔可以否認，當愛未過期嘅時候，我地都曾經覺得好幸福呢一刻我好似明白左一句電影對白：「如果要為依份愛加上一個期限，我希望係，一萬年。」
401.鬼叫你唔理我「切切切。」
miki將牛油搽匀塊西多，然後就好整齊咁切到細細粒，四四方方咁「呀～」
我唔理佢，擰塊面向窗外「唏！」
沾左牛油同糖漿嘅西多頂左埋我塊面度痴笠笠嘅觸感喺左邊面傳黎「鬼叫你唔理我，哼！」
miki一啖放落口，然後自己繼續食，任由我面上嘅糖漿滑落「頂你個肺」
「呀～」
佢又黎今次唔知佢又會將舊多士隊去我身體咩部分，於是我就範，掹大口比佢餵「乖喇，幫你抹翻呀下。」
miki將紙巾痴落出水嘅紅豆冰杯上面，用黎整濕張紙「妖，我去洗面算。」
用到汗水洗手指都仲接受倒，用到汗水黎抹面就放過我啦好嗎？
402.家人嘅幽靈「我到底喺度做乜」
廁所入面，望住鏡中嘅自己，同我身後嘅屍體最初係無客人嘅時候，近日我發現仲有當我覺得開心同幸福嘅時候，佢地就會浮現出黎咁即係話，啱啱嗰段時間，真係好開心「放過」
我我無講出口，深呼吸原來，中意miki，係又幸福，又痛苦嘅事我嘅肉體，好似比兩道相反嘅力量拉扯，右胸下一秒就會皮開肉裂咁好痛再係咁落去，我可能會痴線我一直覺得，只要繼續搵倒客人，我就可以得到解脫，但其實係治標唔治本我轉身，正視三具低頭滴血嘅屍體「你地想我點？」
理性警告我，唔可以開心，要推開幸福而感性就誘惑我，問點解幸福就喺身邊，都唔伸手捉住佢？
明明有罪，明明無資格但係，我而家想擁有幸福嘅資格真係醜陋到自己都唔敢承認，口口聲聲話痛苦，話自己要背負罪孽，而家竟然無恥到想得到過快樂生活嘅資格點對得住我害死嘅屋企人！
諗到呢度，我又壓抑翻自己嘅願望「對唔住對唔住」
403.甜味「阿金，你係咪」
翻出外面，我坐低，不過係坐miki對面「嗯？」
miki起身，行到我旁邊，彎腰望住我「好辛苦？」
額頭貼上我額頭，溫暖又柔軟嘅觸感點解點解呢個白痴妹每次都偏偏喺關鍵嘅時候，睇得出我個心諗乜「我」
或者由嗰日我放佢入屋開始，有啲野已經整定「唔無發燒喎」
一步一步了解佢，愈挖愈深，到我有所自覺嘅時候，已經走唔甩心底有一股衝動湧上大腦我明知唔可以，但係我已經無哂餘力去抵抗呢個念頭「我送你翻去休」
不知不覺間，我同miki有啲野，連接為一體微微提高下巴嘅角度嘴唇傳黎牛油同糖漿嘅甜過左一秒，miki先輕輕推開我「人地都無話比你錫。」
佢錯開視線，唔望我，好似少少嬲嬲地咁扁嘴一對深明唔可以中意人嘅男女，中意左對方喺可見嘅將來都預視唔倒幸福嘅可能性等待我地嘅，只有將一切毀滅嘅悲劇結局嗰一日，就係我同miki都互相知道對方心意嘅一日我地好清楚，最後都係感性贏左中意同衝動，都係感性層面嘅情緒理性係講佢唔掂真係愛上的話，就算講一億個理由，都無辦法唔愛404.無出現離開美都之後，我地兩個都無出聲，默默咁並排行湧上大腦嘅熱血退落黎，理性又開始主導翻我嘅思緒我啱啱做左乜鬼野？
我錫左miki對佢嘅情感已經增生到有錫佢嘅衝動我係對佢有感覺，但真係中意左佢？
唔係掛？
平時睇AV無乳不歡（起碼要C）嘅我，有乜可能會睇得上呢個太平公主？
仲有，佢又矮又白痴，仲要係粒世紀煩膠我都叫拍過拖，明明好清楚自己中意咩類型嘅女仔，而miki嘅條件唔洗諗都知係不予考慮啦搏頭同搏頭相撞，我同miki即刻反方向行開但係呢種忐忑嘅不安感又應該點解釋？
我環視周圍屍體無出現？
405.拖手漫無目的咁行吓行吓，都唔知係我跟住miki定佢跟住我，總之我地竟然行左去百老匯電影中心「原來呢度有間戲院。」
miki行去啲廣告牌度睇：「啲戲都未聽過嘅？」
「呢度通常播啲冷門嘅藝術電影。」
以前同金弦睇，好多時都唔明啲電影講乜，睇到訓著係一個有回憶嘅地方只係，而家行入戲院，都再見唔翻金弦我隨便望下入面嘅放映時間表，距離下一場仲有成個鐘，於是我就拉翻miki出去「走咯。」
出到去，我發現，miki拖實左我隻手406.我中意你「你明知我嘅體質係唔會幸福嘅，點解仲要錫我？」
「我都唔知點解。」
「我仲以為，你咩都知架添。」
唯獨對自己嘅事，我咩都唔知「我地兩個，可以幸福咩？」
我無答到直覺話我知，最後只會係場悲劇「我想聽你親口講」
可唔可以幸福，我真係唔知未來太遠喇但係至少，我知我而家係咩心情唯獨今次，就容許我盲目跟從其他人嘅做法世界上所有情侶，都有機會分手世界上所有夫妻，都有機會離婚但係無人會預視自己嘅不幸，而無視自己當下嘅感受「我中意你。」
呢一刻，同未來有咩等待我地毫無關係我只係好想，同你講，我中意你407.會等我雖然表白左，但係仲未一齊，我只係承認自己嘅感覺「我地都比啲時間大家。」
我同miki咁講：「等我處理埋而家個客，再搵你。」
佢話，會等我嗰日之後，屋企人嘅屍體就無再出現，詳細嘅原因係點連我自己都唔清楚只係單純咁，無再浮現出黎我再次約林伯喺同一個地方見面今次，就係斬斷悲劇連鎖嘅時候「嗰日我咁叫你走，唔好意思。」
「唔緊要係喇，你同美琪係咩關係？」
「朋友。」
「係呀咁請你好好照顧佢」
一切，都會喺林伯自殺之後落幕408.手術miki9歲開始比老豆侵犯，但係切除卵巢嘅手術係佢12歲，開始發育嘅時候進行當時，係天時地利人和造就嘅悲劇距今13年前，2003年，非典型肺炎爆發，林伯所有高位買入嘅股票瞬間插水2003年，我8歲，難得地印象好深，因為停課唔洗翻學，而且老豆好難得咁喺屋企每個年代都有人借錢炒股而發達每個年代都有人借錢炒股要跳樓身為短線炒家嘅林伯，借錢炒燶股票嘅結果，唔洗問都知係死路一條「所以我」
林伯托高眼鏡，用手巾抹眼淚，視線睇一睇我：「就問老梁借錢救命。」
老梁，就係miki老豆「就咁比左你唔駛還又點話？
只要你幫我做一樣野就得。」
「所以你就接左單手術黎做？」
林伯面有難色，好似唔想認咁隔左一陣，佢好似下定左決心，堅定咁講：「係我接左個手術」
409.再揀一次「世侄記住有啲野，真係唔可以為錢就出賣」
林伯話，曾經見過有文章咁寫比一千蚊買你老婆，無人會肯比十萬蚊買你老婆，窮人有機會考慮比一億買你老婆，連道德撚都可能動搖比一千億買你老婆，應該無人會咁傻拒絕事實上，賣人賺錢喺上幾個世紀都仍然好普遍，人類嘅感情比我地想像中脆弱太多但係，賣親人，唔止係單純嘅交易係同時附帶自己嘅愛、道德觀、信念同原則崩潰為代價嗰場手術，都係一樣林伯嘅是非觀、尊嚴、信念、道德、原則，一切一切都土崩瓦解林伯最後，用一億將靈魂賣左出去佢話，如果可以再揀一次，寧願比大耳窿斬死，都唔會背棄做人嘅原則但係佢無機會再揀第二次410.報應佢話，一開始還哂錢仲有淨，可以做富豪嘅感覺真係好正當時根本就唔在意自己有幾錯，只係一心諗住捱過難關無錢嘅時候，人就好容易忘記應該點樣做人到有翻錢，默默諗翻過去突然就發現，自己已經失去做人嘅資格同時，報應亦搵上門阿娟流產連續兩次有bb，但連續兩次流產「都係我嘅錯」
林伯仲記得，老婆坐喺屋企一針一針織bb手襪個甜笑表情阿娟無可能再有bb而老婆坐喺屋企，繼續一針一針織bb衫，眼淚一滴滴滑落嘅情景，就好似燒紅嘅鋼鐵圖章，烙印喺林伯嘅視網膜之上痛到以為自己會盲，痛到以為淚腺都斷裂411.細語唔止流產，仲發現有子宮頸癌，同埋隨住年齡增長而急速退化嘅大腦功能淨係聽，都覺得痛苦「報應翻喺自己身上，永遠唔夠報喺最愛嘅人身上咁痛苦。」
林伯眼白白睇住阿娟消瘦，雙眼失去光彩「好痛好痛好痛」
大腦機能退化到只係記得少少詞語嘅阿娟，喺死前一日，細細聲自言自語林伯捉住阿娟隻手阿娟微微側頭望下林伯，然後望翻天花板「好痛好痛好痛」
直到斷氣，都只係重複講「好痛」
，根本無在意過喺身邊陪佢嘅男人係邊個「嗶一一」
最後，阿娟嘅細語，比機器嘅提示音掩蓋412.後悔嘅淚水「我知我無權喊我無權傷心做錯嘅事係翻唔倒轉頭」
林伯最後嘅心願，就係自殺一方面係落去下面陪老婆，另一方面係贖罪「世侄幫我同美琪講對唔住」
對唔住林伯用手巾喺面上左擦右抹，抹極，都抹唔哂後悔嘅淚水「兩日之後，我就可以交封遺書比你。」
林伯滿足咁點頭多謝你多謝413.搞錯左翻到屋企，無開燈，閂左大門之後連走廊嘅黃光都全部隔絕喺漆黑寂靜嘅環境之中，我行到客廳中間停低腳步無左老豆、阿媽同金弦，都唔再以任何形式存在喺屋企入面自從我向miki表白嗰日開始，試過兩三次，翻到屋企咁樣測試，都無辦法誘發屍體嘅出現係佢地覺得我無藥可救？
定還是我一開始就搞錯左一啲根本嘅性質？
414.點解釋？
見幻覺同幻聽遲遲無出現，我就放棄，去沖涼而家諗翻轉頭，每次無客人嘅時候我就會同時出現兩個症狀其一係見倒屋企人嘅屍首其二係頭痛浴室中霧氣瀰漫，花灑灑水聲喺地磚敲響，白牙色泡沫順住手臂比暖水沖落我一直以為兩種症狀都係基於同一個源頭，就好似又發燒又咳會以為由感冒引起但實際上咳係因為肺炎，就算醫好感冒退左燒都唔會止咳密集嘅熱水拍打後腦，我耷低頭睇住喺鼻尖集結下流嘅水柱，順便用手掌鏗下太陽穴因為生活遠離左痛苦而出現幻覺同頭痛，呢個係我本來嘅假設不過呢個假設，點樣解釋我同miki表白之後，屍體就唔再出現嘅現象？
415.屍體嘅意義赤裸上身行出浴室，用毛巾搓揉耳邊嘅頭髮，思考似乎開始暢通即係話由一開始，我就應該將幻覺同頭痛兩件事分開黎睇屍體出現嘅條件係三個，開始覺得開心幸福嘅時候，無客嘅時候，同埋拜山嘅時候但係頭痛嘅條件只有一個，太耐無客就會頭痛我飲水，擦乾頭，大字型攤上床無客，代表遠離左痛苦幫人寫遺書係對自己嘅懲罰，無客人就無懲罰，無懲罰我就會輕鬆快樂咁繼續生活，而我唔容許自己快樂生活所以，頭痛先係我真正嘅自我監管咁我所見嘅屍體唔通我一直誤會左屍體出現嘅意義？
416.答啱喇無客人嘅時候，我開始有機會過開心嘅生活同miki一齊嘅時候，我開始覺得自己可以過幸福嘅日子你地原來唔係催我快啲搵客人淚水沿住眼角滑落原來根本唔係監視我，要我避開miki，推開幸福如果我估錯，就即管鬧我啦我向miki表白之後，你地無再出現，係因為唔需要再出現喇無客人嘅時候，你地望住我，係想見證我唔再接客，唔再折磨自己我諗緊要點覆miki嗰陣，你地係想見證我接納幸福嗰一剎那唔係要逼我推開幸福而係想睇住我接納幸福嗰一幕「你答啱喇。」
雙眼張開，比淚水整蒙嘅視線想追逐夢中親人嘅殘影，但係映入眼中嘅就只有凌晨時分嘅漆黑天花眼淚默默沾濕枕頭，我真係個死蠢417.真真正正半夜，我擦乾眼淚，起身開電腦已經唔需要宣傳喇我將自己喺網上開嘅post全部delete哂唔會再有新客人搵我真係可以完結喇一切，都會喺林伯自殺之後結束，係真真正正嘅結束拎手機，將所有搵我嘅客人號碼刪除留翻我識嘅人，就足夠418.老地方兩日後，我同林伯再次喺美都見面「點解每次都係呢度見面？」
或者係想去老地方嘅人，都不切實際咁幻想有一日可以時光倒流，林伯望出窗外，自嘲咁講「但係，就算地方一樣，一切都唔同喇。」
隨住年月流逝，就算係老地方，都會變得唔同呢個地方已經唔係1950年嘅美都餐室，亦唔再係林伯同阿娟黎食野嘅美都餐室即使每一次翻新都盡量保留翻舊時代嘅味道，時光巨輪都無可能逆轉419.句號過左去就翻唔倒轉頭，就算花再多嘅金錢同心機，都無辦法重現過去「只不過，翻黎依度，望翻好似無變過嘅老地方腦入面多少都會重播舊時代嘅劇目」
如果美都拆左黎起樓，舊日嘅劇碼，就會曲終人散，隨住最後一個去過美都嘅人逝去，所有回憶都不復存在但係回憶係無經濟效益，如果有一日政府收起附近嘅地同舖頭發展，就只能睇住舊日嘅回憶化為頹垣敗瓦好在，林伯無機會睇倒回憶崩塌嘅一日林伯話，佢已經無左皇后碼頭但係慶幸，仍然有翻黎美都，回味過去嘅權利普通話、日文同韓文嘅談話聲隨冷氣風聲時大時細咁傳入耳中林伯嘅鋼筆，喺信紙上一筆一筆流轉，優雅順暢嘅筆跡，帶住溫柔同眼淚融合佢不時提高眼鏡用手巾抹眼淚而我嘅最後一單生意，亦隨住文末嘅句號畫上終結420.林伯嘅遺書娟，見最後一面時，你忘掉了我是誰。
那時的我痛心流淚，並不因為你忘了，而是眼見你一直說著很痛很痛，我卻沒能為你做點什麼，所以感到無力和悲哀。
老天爺懲罰我，於是苦了你。
他公平，讓你忘掉，卻讓我忘不了。
連我自己都不知道，為何理應鏽化的腦袋，唯獨無法忘記任何記憶。
這當中有自己犯下的罪過，也有你流淚痛哭，躺在床上雙目無神的情景無限地重演。
我毀了一個女孩擁有幸福的權利，老天爺就毀掉我們獲得幸福的權利，等價交換，天理循環。
在被良心責備，午夜夢迴奢望時光倒流的這些年來，我除了後悔也只有後悔。
庸碌一生，最後除了錢外什麼都沒有，老天爺最絕是給予我自省和反思的能力。
本來人無恥便無敵，哪怕做了再錯的事，只要自己不覺得有錯便沒問題。
偏偏我卻在這些年的流逝之中愈來愈清楚自己到底犯下了多無人性的罪孽，竟將靈魂以賤價出賣，然後讓我最愛的你受到報應的苦。
那種悔恨彷彿能將我的內臟蠶食，多少年來一直確確切切地感到身體內側腐爛的痛。
這些悔恨總是如影隨形，也許到我死後也仍是無法消散的，所以當我跟閻王清算完自己的罪後，也不知會不會有那麼一次被允許再見你一面的機會。
但要是真的能見面，那個時候，就算你再也記不起我，也能請你慰問一下我這副醜陋的老骨頭嗎？
我不要求鬼神容許我們下一輩子也成為夫妻，因為我沒有資格提出要求。
但也許輪迴百世後，我還有幸在大街跟你的目光對上，然後再以百世的回眸，修得跟你說上一句話的緣份。
如此千世，萬世，說不定有一天能還清自己今世的孽障，再執子之手，與子偕老。
不知那個時候，又會不會再有一個碼頭，讓我們牽著手，吹著海風慢步呢？
又會不會，美都仍然在那裡等著我們，再次見證這段萬世修來的姻緣？
娟，我是時候清算今世的罪孽了。
那麼，我們總有一世會再見的。
到時，請原諒我唐突地牽起你的手。
421.想見你7月26號，報紙報導左林伯喺屋企服食大量安眠藥自殺嘅新聞我亦將最後嘅遺書原稿燒左劇場落幕電影螢幕一片花白「我決定，唔再幫人寫遺書」
我將呢段訊息sd比阿文「那就好=)」
然後，履行我向miki許下嘅承諾「喂，miki。
我，想見你。」
422.傻佬miki話，想去旺角我地兩個喺肥姐對面間花店見面去到嘅時候，miki已經等緊我少有地唔係，應該話係前所末見，miki竟然唔出聲佢俟住牆，當見倒我黎到就好似隻跟實媽媽嘅鴨仔咁走埋我身邊金色短髮隨跑動跳下跳下，一對大眼向上望住我，但係好快又錯開視線紅暈染上佢塊包包面度，令我諗起酒樓啲壽包，忍唔住篤左一下「做咩篤人喎」
「呃我想睇下有無蓮蓉流出黎。」
miki用手指篤翻我塊面，望住地下：「傻佬。」
423.我想食可能miki感覺倒，今日我地兩個嘅見面有啲特別意義，所以覺得怕醜明明平日開籠雀咁吱吱喳喳叫唔停，今日竟然出乎意料咁靜佢指住對面間肥姐，拉拉我衫袖：「我想食。」
我行過去，喺馬路前停低，同時發現miki啱啱係拉住我衫袖耷低頭行紅燈嘅電子音有規律咁一下一下響起我左手橫過胸前，去到右臂，將miki嘅手揸住，向下移，順住前臂，經過手腕，對上我右手手背放開左手，右手張開，拖住旁邊，miki嘅手「人地都無話比你拖」
綠燈，前行嘅聲音「行咯。」
424.又紅又黃miki食到兩邊嘴角都係黃色嘅芥末同紅色嘅甜醬就好似我第一次同佢食肥姐嗰時一樣「又扮麥當勞叔叔。」
我一邊串佢一邊拎紙巾點知miki好似好唔忿氣，喺我拎出包temple嘅同時錫左埋黎兩手仲㩒住我隻耳仔，固定我個頭唔比我郁，然後嘴唇喺我嘴上面左右擦左幾野搞到我唇邊都又紅又黃「哼，鬼叫你蝦我。
陪我一齊做麥當勞叔叔。」
佢向我哼一哼，就擰轉面唔睬我「搵次個嘴無野食味先錫我得唔得呀？」
「咩喎！
明明上次係你錫我先囉。」
miki扁哂嘴，我就用紙巾幫佢抹佢個樣好似好谷氣，但係又嬲唔落咁，谷到塊面脹卜卜，成隻雞泡魚咁425.一分鐘「我唔再幫人寫遺書喇。」
時值8點，我同miki選擇喺食晚飯時段食甜品，呢個時候甜品舖糖水舖都比較少人沿途行去朗豪坊嗰段路，miki都無乜點講野佢隻手，逐逐漸漸增加左回握嘅力度，但係仍然唔望我「吓？
！乜話？」
果然，一出大技miki就嚇到難以置信咁望翻我「無做喇，唔幫人寫遺書喇。」
「點解唔做？」
「雖然仲有少少野諗唔通」
比如點解拜山嘅時候會見倒屋企人，但係：「但係大體上，已經諗通左。」
miki嘅表情流露出欣喜同鄧我開心嘅顏色，但係眼神深處反而有少少不捨同寂寞「咁你之前話，我搵你你都幫我寫，係咪當無講過？」
我諗一諗，答：「唔會再接其他客人，但如果係你搵我，我就幫你寫。」
距離終結嘅鐘聲敲響，仲有，一分鐘426.miki生日嗰晚，miki車我翻屋企呢樣野平時應該男仔做，唔知係咪我想挽回翻少少男性責任，我同佢講：「下次我送你翻屋企丫。」
「嗯，好呀。」
嗰陣我淨係知miki住半山，實際位置真係唔清楚，到後來去到先知原來好偏僻下，唔怪得miki要揸車出黎我同miki之後有一個星期，都因為佢要趕稿而無見面再次見面嘅時候，8月3日，係miki嘅26歲生日啱啱交左稿嘅miki終於可以輕鬆下雖然8月2日嘅天氣唔係咁好，落大雨，好有可能3號都照落，但係佢都好堅決咁話：「我要去海洋公園！」
同女仔去主題樂園，上一次就係同阿may去迪士尼「生日免費架，落雨我地咪去水族館睇吓啲傻尻魚囉。」
miki已經變翻之前嘅miki，可能因為佢心入面都已經接受左我，再加上太耐無見，掛住我掛？
好彩，天公造美，場雨喺3號嘅朝早轉細，到我起身嗰陣已經停哂，有翻陽光「停左雨呀停左雨呀！
我而家黎接你。」
都係嗰句，女仔話黎接我，真係有啲唔好意思427.樂園要我比較的話，其實主題樂園本身無話邊個好啲，因為海洋公園同迪士尼嘅氛圍，同玩嘅野都完全唔同，無咩好比較其實最重要嘅，係同邊個去姐我地拖住手入場以樂園開幕嘅故事，以樂園落幕，最適合不過miki拖住我喺海洋公園走黎走去，好似第一次去旅行嘅小朋友，雙眼充滿好奇嘅神采「我地玩嗰個丫！」
同阿may嗰陣唔一樣，我同miki真係已經成為情侶而且，並無伴隨死亡嘅淡淡哀傷，我亦唔洗同miki講永別我地可以好單純咁，享受喺度玩嘅快樂428.驚「鯊魚呀！」
miki喺水族館指住玻璃入面叫出黎，然後捐左去我身後面「做咩？」
「驚驚」
「驚鯊魚？」
「係呀，你有無諗過如果啲大鯊魚撞爛塊玻璃咁點呀？」
「啲玻璃好厚架，佢地撞唔爛。」
miki靜靜望住我：「你其實明唔明我想講咩？」
「明啲唔明啲咁。」
佢咬一咬下唇：「我覺得既然我地已經係男女朋友，有啲事，我應該對你坦白」
「我諗你想講嘅野，阿志已經話左我知。」
miki有啲驚訝，但係佢應該諗翻嗰日喺車入面，我對佢失控嘅反應，所以好快繼續講：「唔怪得嗰日你可以咁冷靜。」
「你係咪怕，有一日控制唔倒自己內心嘅殺意？」
佢無出聲，將塊面埋喺我手臂，點點頭429.傻妹「雖然而家佢好似訓得好冧，但我好驚佢有一日會醒。」
我轉身，摟住miki「傻妹。」
吸左口氣，摸摸佢個頭：「到時我會黎救你。」
「你話架唔準呃我」
「唔呃你，勾手指尾？」
「中出即飛？」
「仲有心情講笑即係無野啦，行咯。」
「等等！」
miki拉起我隻手，同我勾手指尾然後，我地兩個都無放手，好似小朋友咁勾住手指尾行430.幸福嘅結局我唔知miki心入面嘅殺人鬼幾時會醒，如果可以，我希望佢今生今世都一直長眠而事實上，可以誘發佢出現嘅最後一個人，林伯都已經死左，我相信已經無其他人、事、物會再次令miki失控此時此刻，我相信可以同miki行落去我地上左叫極地時速嗰架無料到嘅「過山車」
，等開車望住前面，喺白雲後透現出嘅太陽光輝，又暖，又充滿希望「miki。」
「嗯？」
「生日快樂。」
「嘿嘿，多謝。」
我錫左佢一啖，工作人員行過黎檢查安全設備我地嘅手，靜靜放喺中間，勾住對方手指尾開車，就好似衝向充滿光華嘅大團圓結局咁如果時間可以停止如果我地嘅故事真係有結局我心入面向上帝祈禱，請你將時間停喺依一瞬間請你容許我同miki，擁有呢個幸福嘅結局-----------------------------------------致希望happyend的巴絲打和讀者們：小弟的結局不會因任何外力改變，你們可以在此停止閱讀。
雖然不是真的結局，但你們可以把這節當成結局。
看不看下去，選擇權在你們手中，如果你們覺得這樣的結局就夠，那麼，在分別前，請容我在此感謝你們陪了我這麼長的時間。
謝謝你們。
而決定看下去的讀者，不好意思，你們還要多陪我一些日子，雖然有些任性，也請你們陪我見證這個故事的結局。
回香港後繼續更新，想即時知道我何時更新，請按追稿431.大雨預告「明明頭先仲咁好太陽，突然間咁大雨嘅又會」
miki講完，搖下個頭，fing走髮絲上嘅水珠下奏6點幾，我同miki翻左上車，場雨大到幾乎睇唔倒玻璃窗外嘅路面情況密集嘅雨點令外面嘅世界好似貼左層沙咁「其實都唔算突然啦。」
我拎紙巾出黎，遞比miki四點幾開始聚集烏雲，五點左右落左陣毛毛雨作為前奏，只係估唔到會落得咁大姐我同miki上車之前都搞到成身濕哂我望一望佢件濕到透嘅白色t恤，入面係女仔做運動嗰款bra無野睇我地勉強用紙巾抹一抹面、頸同手「唔底褲都濕埋，好唔舒服不如我地翻屋企煮飯仔丫？」
佢話濕成咁仲出去食好無癮，又易病，都係翻去沖個涼穩陣啲，我當然無異議而家諗翻，嗰日驟變嘅天氣，其實已經預告左我同miki嘅結局432.偏僻本來我地係上我屋企，因為翻去嘅距離近啲，但係附近好似撞車，去我屋企會好塞車，於是就改左路上miki屋企「咁今次就當你送我翻屋企啦！」
我必須講，miki屋企真係好偏僻，好偏僻！
架車上左半山區仲要左轉右轉，喺我眼中條條山路都一樣，點解miki可以認倒路？
「到喇。」
雨仍然落得好大，我地架車喺一間半山獨立屋前嘅大閘停低miki拎個遙控出黎開閘，揸架車入停車場「真係好偏僻吓喎」
「係架，如果無車就咁行入黎，起碼半個鐘，我都淨係行過一次。」
嗰次，miki翻黎諗住殺死保釋緊嘅父母，當時佢未有車牌，亦無叫的士，自己一步一步行翻黎433.凶殺現場距離獨立屋一小段距離外，係另一間細啲嘅屋聽講嗰家人就係miki唯一嘅鄰居，但係自從佢地發現miki父母嘅屍體之後，就好少再同miki有來往「其實住呢度都幾危險，死左都無人知。」
無保安唔洗講，連閉路電視都無裝到「不過好就好在無人知，做賊嘅都唔會咁麻煩過黎偷野啦。」
咁偏僻嘅地方，無人知，某程度上都係安全嘅停車場有一條走廊通向大屋，所以我地唔駛再淋雨miki帶住我行到雜物房，再開門，就到客廳「唔撚係掛」
miki間屋大我一早就知，佢都話過我間屋仲細過佢廁所，所以我唔係讚嘆間屋大而係比客廳嘅黑紅血跡嚇左一跳雖然由血跡嘅紋路睇得出有馬馬虎虎咁清潔過，但係大致上仍然保留左死亡現場嘅慘狀比如地板有攤模模糊糊，類似人形嘅血跡仲有滲入牆內，少少化開嘅紅花「阿金？」
「吓？
咩？」
「做咩呆左咁？」
「正常人都會嚇一嚇啦下話？
你做乜唔整乾淨佢呀？」
miki聳一聳搏頭：「啲血滲左入地板同牆度，蝕得太深整唔乾淨，我咪費事搞。」
停留喺屋企長達十年嘅血，連腥紅都已經腐成黑紫色，深深植根於牆身同地板嘅空隙佢拍一拍我：「唔駛驚喎，血跡黎姐。」
嗰一刻，一陣令大腦麻痺嘅寒意由miki嘅手掌衝入我體內434.煮晚餐由於間屋真係好大，miki又無請清潔工人，所以除左佢間房、廁所、廚房同客廳之外嘅地方都比較污糟我本身比較大汗，所以去海洋公園已經帶定多一套衫，仲有毛巾，不過就無褲miki帶我去佢房，拎左啲彈性比較好嘅運動褲比我，然後就叫我用佢房入面個浴室沖涼成間屋一共有三個浴室，三個浴室都唔同風格，miki話我亂行實盪失路，所以佢去另一個浴室，讓房入面嗰個比我沖咁大家都知男人同女人沖涼嘅時間差幾鬼耐架啦，總之我沖完出黎，miki肯定未得，我見無無聊聊就出去行吓由位於二樓嘅房行樓梯落去，又翻到詭異嘅客廳我搖一搖頭，行去廚房，睇下miki屋企有咩材料煮今晚嗰餐好彩雪櫃入面都叫有啲材料，睇過有雞蛋、香腸、芝士、牛奶同嗰盒脆香雞翼？
打開廚櫃，正喎，有幾個韓國辣杯麵，黑色包裝嗰隻，估唔到我同miki口味幾相似雖然我一開始覺得間屋有啲得人驚，幾乎有衝動同miki講：「唔好再留喺度，黎我屋企住。」
但睇黎佢根本唔覺得間屋恐怖，而且好地地咁生活緊好，煮卡邦尼，好似係435.一齊下廚「阿金？」
miki沖完涼好醒目咁黎左廚房搵我，佢用毛巾抹住頭，企喺門口望我，門外飄入士多啤梨嘅香味「沖完喇？
幫手整野。」
「我仲煩緊煮咩你食，你已經快我一步整緊。」
「梗係啦，比你煮你會燒死自己。」
「咩喎！
我喺屋企煮野食好叻架囉。」
「係係係，幫手打蛋啦。」
我隊碗蛋比佢「識食喎，溝牛奶落去。」
估唔到miki連打蛋嘅時候會溝啲牛奶嘅習慣都同我一樣筷子喺碗上咔噠咔噠咁打圈，miki時不時就抬頭，笑住望一望下「打蛋都笑，你話你係咪傻丫？」
「嘿嘿，好似兩夫婦一齊下廚咁。」
聽完，我都不自覺咁勾起左笑意，又真係幾似436.好幸福我同miki分工，佢負責食材嘅前期處理，我就負責煮炒好哂啲香腸片、脆香雞絲同滑蛋另外用水煮麵，煮到五成熟就夾起，倒走啲水，再用牛奶煮放兩塊芝士喺上面等佢半融，熄火，落辣醬最後倒哂啲香腸雞絲滑蛋落去，審埋紫菜碎，大功告成我地成個平底鑊拎出飯枱，兩條友起勢用筷子將個麵同啲牛奶辣汁撈匀「嘩～好似好好味咁喎。」
「開餐！」
一路食，我地一路用紙巾抹汗雖然隻辣味頂得順，好過癮亦好爽，不過仍然會食到成頭都係細細粒嘅汗珠miki同我個嘴都比辣汁染成棗紅，其實而家仲似麥當勞叔叔食完之後，miki好滿足咁摸吓個肚，然後托住頭，向我甜笑「嘿嘿，好幸福」
個傻妹竟然將句咁肉麻嘅對白講出口，真係服左佢「我都覺。」
而我嘅回應，連自己都估唔到，仲以為我實會講：「咪咁骨痺啦。」
或者，人所感覺倒嘅幸福去到某個地步，就會自然咁承認自己嘅幸福「多謝你呀，今日係我廿六年黎最開心嘅生日。」
miki講完，靠近我身邊，錫我今次嘅嘴唇，係辣汁味就黎儲齊甜酸苦辣，唔知有乜獎品呢？
437.房間當我地洗完碗，收拾哂所有野，外面已經停左雨八點幾，miki話我第一次黎唔會識自己走，結果又係要送我翻去「呢度翻去要幾耐？」
「都九個字架。」
「咁我去個廁所先。」
「嗰邊。」
miki指一指走廊盡頭，然後我就照佢指嘅方向行行到盡頭有兩道門，我隨手開左左邊嗰道「唔係嗰間！
！！
！」
背後傳黎尖叫聲miki好似想阻止我咔開門嘅聲音已經太遲瞳孔收縮，好似想將見倒嘅事物排斥出眼球咁胃酸倒流，灼燒喉嚨呢啲到底係咩黎？
438.我幫佢地做手術囉房入面落哂窗簾，昏暗嘅灰藍色包圍下，正中央沾左血跡嘅手術床上面，排左十幾隻四肢比人釘住，下體血肉模糊嘅老鼠坑渠水混雜濃郁嘅腥味撲入鼻腔，連帶老鼠群「吱吱吱」
嘅慘叫聲刺痛大腦「叫都叫唔切，我咪話唔係呢度囉。」
冷凍嘅手掌爬上我搏頭「呢間係手術房？」
我望住手術床上面掙扎嘅老鼠，唔敢擰轉頭望miki因為我知，而家身後嗰個唔係miki「係呀，爸爸買齊哂手術設備，所以醫生叔叔就喺呢間房幫我做手術。」
「咁啲老鼠」
「我幫佢地做手術囉。」
我用力咁呑左啖口水439.另一個miki坐車翻屋企途中，miki哼住鐵達尼號，好似根本無當自己嘅變態行為有問題咁就好似一切異常都無發生過一樣由啲老鼠嘅狀態黎推測，應該前幾日先比人折磨完大腦入面同時播出miki將毛公仔下體插爛，仲有桶爛老鼠生殖器官嘅幻想怪物，一直都唔係沉睡狀態miki最開始都唔知道自己無月經嘅問題，仲有各種完全無視其他人恐懼嘅行為同講野方式即係人格分裂？
當破壞人格出現嘅時候，miki認知唔倒自己做左咩野社工姐姐，一齊玩丫嗰晚miki如果係無記憶，就解釋倒點解佢後來會以為阿文係單純陪住佢正常認知應該係，行為嚇親人，對方驚，唔理我但係miki無頭兩部分，於是就將阿文唔理佢解釋為單純嘅陪伴所以miki唔係當無事發生，而係佢認知唔倒啱啱手術室嘅事即係話，破壞人格頭先佔據左佢嘅身體誘發怪物現身嘅條件，仲有miki屋企嘅手術室呢一項唯一慶幸嘅係，佢仲未有傷害人類嘅傾向440.同我一齊住「到喇。」
「miki。」
「嗯？」
「搬黎同我住。」
miki即刻紅到面哂：「吓？
咁突然？」
「唔突然呀，仲有今晚你唔好翻去喇，費事你來來回回啦。」
「咁呀」
miki手指頂住下巴考慮左一陣：「你摟住我訓我就留低啦！」
我諗都無諗就點頭條件係乜唔重要，只要可以盡量遠離佢屋企同手術室就夠希望咁樣，能夠將佢心入面嘅怪物抑制住441.同床當然，我答應嘅時候其實無諗過啪啪啪之類嘅野，但到真係同miki熄燈訓埋一齊嘅時候，我就知好大鑊我一路以為自己獨愛巨乳，點知同個胸圍萎縮嘅女仔訓埋一齊都會心跳加速唔止，miki訓訓吓仲擰過黎摟住我，好似個bb咁細細力扯住我件衫點解之前好似一路唔覺，miki個樣原來幾靚幾可愛？
望住佢濕潤嘅嘴唇同有節奏咁起伏嘅平胸，衝動壓制左理性，身體慢慢有反應「唔你頂住我」
miki半睡半醒咁同我講「我都唔想架」
miki捽一捽眼，望住我：「你係唔係忍得好辛苦？」
「」
我無答到，係又死唔係又死「咁不如我幫你」
黑暗中嘅miki，怕醜到唔敢望我呼吸加速佢坐起身，除左件衫，佈滿傷痕嘅身體喺星光點點嘅映照之下，納入我眼中合埋眼，舌尖互纏同體液喺口腔交融嘅快感，仲有鼻腔傳入嘅士多啤梨味一齊刺激大腦miki嘅手放喺我下體，隔住褲上下磨擦我終於都忍唔住，慢慢將佢推低，除左褲，大家都赤裸互對毫無保留，最純粹嘅交流，就好似將靈魂合二為一嘅儀式咁窗外灰雲比風吹移，皎潔純白嘅月光照落我同miki嘅肉體之上而我喺依一刻，發現miki皺住眉，緊閉雙唇「miki你係咪好驚？」
眼淚隨住佢擰頭滑落到枕頭流上大腦嘅熱血減退，我先發現雖然同miki十指緊扣，但係都無察覺到，其實佢隻手喺度震緊可惡，咩靈魂嘅融合，連佢嘅不安都察覺唔倒，仲好意思講得懶係唯美咁樣miki見我遲遲無動作，緊繃嘅表情放鬆落黎，手亦無再震我輕掃佢嘅髮絲：「我地就咁摟住訓，好無？」
佢喊左出黎，不停點頭：「對唔住對唔住呀」
我微微一笑，用拇指抹走miki嘅眼淚靜靜咁，錫左佢額頭一啖「傻妹。」
442.必須推開幸福嘅人我地兩個人訓喺床度，miki伏喺我手臂，望左我好耐「訓啦傻妹。」
「阿金你唔驚我咩？」
「驚架。」
miki扁嘴：「近排，我好似開始感覺倒另一個自己嘅存在咁。」
佢話以前久唔久會出現一段記憶空白，但係近日嗰啲空白嘅記憶慢慢浮現翻上黎雖然都係半夢半醒咁，好唔真實但係miki雖然只係見倒模糊嘅映象，都已經覺得另一個自己好得人驚佢索一索鼻水，又開始想喊：「點解偏偏要係你同我表白嗰日開始喎」
原來唔可以中意人，必須推開幸福嘅人唔係我而係miki443.唔忍心放手miki之前無同我講，係因為佢根本無嗰段記憶喺海洋公園嗰日，佢話要同我坦白，其實嗰陣佢先記翻起阿志同我講嗰兩件事我表白嗰日，miki記翻起場手術我地去旺角，確立關係嗰日，佢記翻起自己剪爛毛公仔同毀屍嘅事然後就開始捉屋入面嘅老鼠做手術miki摟得我好實，淚水滴落我胸口：「我愈覺得幸福，我嘅記憶就愈清楚點解要咁」
聽得我心痛，但係無能為力佢就好似一隻隨時會變成狼人嘅兔仔我明明好清楚，佢一旦變做狼人，我就死梗不過，我仍然忍唔住抱實呢個計時炸彈我知自己會粉身碎骨，但係，我唔忍心放手444.無根據「我好驚好驚自己唔再係自己」
miki開始用拳頭揼我個身：「衰人衰人衰人！
一日最衰都係你點解搞到我中意你喎！」
我繼續輕掃miki嘅頭髮「出句聲好唔好呀！
我唔想有一日傷害你呀」
我雖然唔清楚佢另一個人格，但係我了解miki我所認識嘅miki，唔係殺人鬼只係個又矮又煩膠，成日掛住食，傷心就會喊，開心就會笑嘅傻妹同埋，係我女朋友「你唔會嘅。」
「有咩根據？」
「無架。」
我再一次輕吻佢額頭：「但係我信你唔會。」
佢嘅拳頭變得軟弱無力：「哼，傻佬」
miki將塊面埋喺我懷抱之中：「次次都蝦我」
佢慢慢咁，慢慢咁，不知不覺就訓著左

